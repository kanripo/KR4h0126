# -*- mode: mandoku-view; -*-
#+TITLE: 梁文紀
#+DATE: 2015-08-25 00:38:53.400026
#+PROPERTY: ID KR4h0126
#+PROPERTY: BASEEDITION WYG    
#+PROPERTY: JUAN 卷五
<pb:KR4h0126_WYG_005-1a>¶
欽定四庫全書¶
　梁文紀巻五　　　　　　明　梅鼎祚　編¶
　　昭明太子統(字徳施武帝長子立為/皇太子中大通三年薨)¶
　　　答晉安王綱書¶
得五月二十八日疏并詩一首省覽周環慰同促膝汝¶
本有天才加以愛好無忘所能日見其善首尾裁淨可¶
為佳作吟玩反覆欲罷不能相如奏賦孔璋呈檄曹劉¶
異代並號知音發歎凌雲興言愈病嘗謂過差未以信¶
<pb:KR4h0126_WYG_005-1b>¶
然一見来章而樹諼忘痗方證昔談非為妄作炎涼始¶
貿觸興自髙覩物興情更向篇什昔梁王好士淮南禮¶
賢逺致賔游廣招英俊非唯籍甚當時故亦傳聲不朽¶
必能虚己自来慕義含毫屬意差有起予攝養得宜與¶
時無爽耳既責成有寄居多暇日殽核典墳漁獵詞林¶
上下數千年間無人致足樂也知少行游不動亦靜不¶
出戶庭觸地丘壑天游不能隱山林在目中冷泉石鏡¶
一見何必勝於傳聞松塢杏林知之恐有逾就吾靜然¶
<pb:KR4h0126_WYG_005-2a>¶
終日披古為事汎觀六籍雜玩文史見孝友忠烈之跡¶
覩治亂驕奢之事足以自慰足以自言人師益友森然¶
在目嘉言誠至無俟旁求舉而行之念同乎此但清風¶
朗月思我友於各事藩維未克棠棣興言屆此夢寐増¶
勞善護風寒以慰懸想指復立此促遲還書某疏(知之/句有)¶
(誤/)¶
　　　答湘東王繹求文集及詩苑英華書¶
得疏知須詩苑英華及諸文製發函伸紙閲覽無輟雖¶
<pb:KR4h0126_WYG_005-2b>¶
事涉烏有義異擬倫而清新卓爾殊為佳作夫文典則¶
累野麗亦傷浮能麗而不浮典而不野文質彬彬有君¶
子之致吾嘗欲為之但恨未遒耳觀汝諸文殊與意會¶
至於此書彌見其美逺兼邃古傍槩典墳學以聚益居¶
焉可賞吾少好斯文迄兹無倦談經之暇斷務之餘陟¶
龍樓而靜拱掩鶴闗而髙臥與其飽食終日寧游思於¶
文林或日因春陽其物韶麗樹花發鶯鳴和春泉生暄¶
風至陶嘉月而嬉游藉芳草而眺矚或朱炎受謝白藏¶
<pb:KR4h0126_WYG_005-3a>¶
紀時玉露夕流金風時扇悟秋山之心登髙而逺託或¶
夏條可結倦於邑而屬詞冬雪千里覩紛霏而興詠宻¶
親離則手為心使昆弟宴則墨以硯露又愛賢之情與¶
時而篤冀同市駿庶匪畏龍不追子晉而事似洛濵之¶
游多愧子桓而興同漳川之賞漾舟𤣥圃必集應阮之¶
儔徐輪博望亦招龍淵之侶校覈仁義源本山川㫖酒¶
盈罍嘉殽溢俎曜靈既隠繼之以朗月髙舂既夕申之¶
以清夜並命連篇在兹彌博又往年因暇搜採英華上¶
<pb:KR4h0126_WYG_005-3b>¶
下數十年間未易詳悉猶有遺恨而其書巳傳雖未為¶
精覈亦粗足諷覽集乃不工而並作多麗汝既須之皆¶
遣送也某啟(遒一作逮槩一作暨飽/一作餘時扇一作多扇)¶
　　　與何𦙍書¶
某叩頭叩頭昔園公道勝漢盈屈節春卿明經漢荘北¶
面況乃義兼乎此而顧揆不肖哉但經途千里眇焉莫¶
因何嘗不夢姑胥而鬱陶想具區而杼軸心往形留於¶
兹有年載矣方今朱明受謝清風戒寒想攝養得宜與¶
<pb:KR4h0126_WYG_005-4a>¶
時休適耽精義味𤣥理息囂塵玩泉石激揚碩學誘接¶
後進志與秋天競髙理與春泉爭溢樂可言乎豈與口¶
厭芻豢耳聆絲竹之娛者同年而語哉方今泰階端平¶
天下無事修日養夕差得従容鑚閱六經汎濫百氏研¶
尋物理領畧清言既以自慰且以自儆而才性有限思¶
力匪長熱疹惛憒多慙過目釋巻便忘是以䝉求之懐¶
於兹彌軫聊遣典書陳顯宗申其藴結想敬(缺/)宜此豈¶
盡意某叩頭(受藝文作在樂可言乎冇二句熱疹/惛憒作熱疾憒其神風眩蔽其體)¶
<pb:KR4h0126_WYG_005-4b>¶
　　　　何𦙍答啟¶
𦙍啟函典書陳顯宗至奉八月十二日令㫖恩洽庸陋¶
榮被蓬蓽開紙披讀伏深慶幸𦙍性愛山泉情篤魚鳥¶
而縦鷗未狎入獸相驚兼年齒衰莫荒徑榛梗既無語¶
稼之客寧有論書之賔緘黙畎畆棲息丘壑秀木清潭¶
於兹永巳伏惟明睿之徳誕縦自天忠孝之規不待因¶
習猶復留神六經降意百氏同仁博古等物簉聞闢承¶
華而延儒雅掃黄闈而引文學嘉美聿宣無思不勸𦙍¶
<pb:KR4h0126_WYG_005-5a>¶
無解頥之談屢䝉奨飾之重匪南皮之舊貫荷存問之¶
恩私銜慈永極罔知攸寘不任銘佩屏營之情謹附啟¶
謝謹啟(並昭明/太子集)¶
　　　與殷鈞書(鈞字季和陳郡長/平人歴國子祭酒)¶
　　　　(鈞為臨川内史母憂去職居/喪過禮太子憂之手書誡諭)¶
知比諸徳哀頓為過又所進殆無一溢甚以酸耿迥然¶
一身宗奠是寄毁而滅性聖教所不許宜㣲自遣割俯¶
存禮制饘粥果蔬少加勉强憂懐既深指故有及并令¶
<pb:KR4h0126_WYG_005-5b>¶
繆道臻口具(梁書遣陳書姚察傳察母韋氏喪制適除/後主  中書舎人司馬申宣㫖誡喻曰知)¶
(比哀毁過禮甚用為憂卿迥然一身宗奠是寄毁而滅/性聖教所不許宜㣲自遣割以存禮制憂懐既深故有)¶
(此及所按梁書本姚思廉撰思廉乃察之子不應陳/後主  誡諭其父者乃竄入殷鈞傳中此不可曉)¶
　　　　殷鈞答書¶
奉賜手令并繆道臻宣㫖伏讀感咽肝心塗地小人無¶
情動不及禮但稟生尫劣假推年嵗罪戾所鍾復加横¶
疾頃者綿㣲守盡晷漏目亂𤣥黄心迷哀樂惟救危苦¶
未能以逺理自制薑桂之滋實聞前典不避粱肉復忝¶
<pb:KR4h0126_WYG_005-6a>¶
今慈臣亦何人降此憂愍謹當循復聖言思自補續如¶
脱申延實由亭造(並梁/書)¶
　　　與張纉論張緬書(纉見/後)¶
　　　　(緬字元長范陽方城人歴拜太子洗馬中舎/人遷御史中丞侍中卒太子與緬弟纉書)¶
賢兄學業該通莅事明敏雖倚相之讀墳典郤縠之敦¶
詩書惟今望古蔑以斯過自列公朝二紀将及義惟僚¶
屬情實親友文筵講席朝游夕宴何曾不同兹勝賞共¶
此言寄如何長謝奄然不追且年甫强仕方申才力摧¶
<pb:KR4h0126_WYG_005-6b>¶
苗落穎彌可傷惋念天倫素睦一旦相失如何可言言¶
及增哽擥筆無次¶
　　　始興王憺喪禮令(舊事以東宫禮絶傍親書翰/並依常儀太子意以為疑命)¶
　　　　(僕射劉孝綽議其事僕射徐勉左率周捨家/令陸襄並同孝綽議太子下令司農卿明山)¶
　　　　(賔步兵校尉朱异議稱慕悼之解宜終/服月於是令付典書遵用以為永準)¶
　　　　劉孝綽議¶
案張鏡撰東宫儀記稱三朝發哀者踰月不舉樂鼔吹¶
寝奏服限亦然尋傍絶之義義在去服服雖可奪情豈¶
<pb:KR4h0126_WYG_005-7a>¶
無悲鐃歌輟奏良亦為此既有悲情宜稱兼慕卒哭之¶
後依常舉樂稱悲竟此理例相符謂猶應兼慕請至卒¶
哭¶
　　　令¶
張鏡儀記云依士禮終服月稱慕悼又云凡三朝發哀¶
者踰月不舉樂劉僕射議云傍絶之義義在去服服雖¶
可奪情豈無悲卒哭之後依常舉樂稱悲竟此理例相¶
符尋情悲之説非止卒哭之後緣情為論此自難一也¶
<pb:KR4h0126_WYG_005-7b>¶
用張鏡之舉樂棄張鏡之稱悲一鏡之言取捨有異此¶
自難二也陸家令止云多歴年所恐非事證雖復累稔¶
所用意常未安近亦常經以此問外由来立意謂猶應¶
有慕悼之言張豈不知舉樂為大稱悲事小所以用小¶
而忽大良亦有以至如元正六佾事為國章雖情或未¶
安而禮不可廢鐃吹軍樂比之亦然書疏方之事則成¶
小差可緣心聲樂自外書疏自内樂自他書自己劉僕¶
射之議即情未安可令諸賢更共詳衷¶
<pb:KR4h0126_WYG_005-8a>¶
　　　貽明山賔令(山賔字孝若平/原鬲人僧紹子)¶
　　　　(山賔遷散騎常侍為青冀二州大中正東宮/新置學士又以山賔居之俄以本官兼國子)¶
　　　　(祭酒初山賔在州所部平陸縣不稔啟出倉/米以贍人後刺史檢州曹失簿書以山賔為)¶
　　　　(耗闕有司追責籍其宅入官山賔黙不自理/更市地造宅太子聞築室不就有令并詩)¶
明祭酒雖出撫大藩擁旄推轂珥金拖紫而恒事屢空¶
聞構宇未成今送薄助并貽詩曰平仲古稱竒夷吾昔¶
擅美令則挺伊賢東秦固多士築室非道傍置宅歸仁¶
里庚桑方有係原生今易擬必来三逕人将招五經士¶
<pb:KR4h0126_WYG_005-8b>¶
　　　與殷芸令¶
　　　　(山賔歴為國子博士以本官權攝北兖州事/及卒太子為舉哀賻錢布與前司徒左長史)¶
　　　　(殷芸/令)¶
北兖信至明常侍遂至殞逝聞之傷怛此賢儒術該通¶
志用稽古温厚淳和倫雅𢎞篤授經以来迄今二紀若¶
其上交不諂造膝忠規非顯外迹得之胷懐者盖亦積¶
矣攝官連率行當言歸不謂長往眇成疇日追憶談緒¶
皆為悲端往矣如何昔經聯事理當酸愴也¶
<pb:KR4h0126_WYG_005-9a>¶
　　　輿晉安王令¶
　　　　(攝北兖州事明山賔尋陽太守到洽太常卿/陸倕新安太守張率並相繼殂沒昭明與王)¶
　　　　(令武到洽字茂沿彭/城  原人餘並見前)¶
明北兖到長史遂相係凋落傷怛悲惋不能巳巳去歲¶
陸太常殂沒今兹二賢長謝陸生資忠履貞氷清玉潔¶
文該四始學徧九流髙情勝氣貞然直上明公儒學稽¶
古淳厚篤誠立身行道始終如一倘值夫子必升孔堂¶
到子風神開爽文義可觀當官莅事介然無私皆海内¶
<pb:KR4h0126_WYG_005-9b>¶
之俊乂東序之祕寶此之嗟惜更復何論但游處周旋¶
並淹嵗序造膝忠規豈可勝説幸免祗悔實二三子之¶
力也談對如昨音言在耳零落相仍皆成異物每一念¶
至何時可言天下之寶理當惻愴近張新安又致故其¶
人文筆𢎞雅亦足嗟惜隨弟府朝東西日乆尤當傷懐¶
也比人物零落特可傷惋屬有今信乃復及之(並梁書/  按近)¶
(張新安一段復載張率/傳尺牘但録率傳所載)¶
　　　謝勅賚地圖啟¶
<pb:KR4h0126_WYG_005-10a>¶
漢氏輿地形兹未擬晉世方丈比此非妙匹之長樂惟¶
畫古賢儔之未央止圖将帥未有洞該八藪混觀六合¶
域中天外指掌可求地角河源户庭不出豈問千秋自¶
識烏桓之地脱逢壮武方著博物之書(藝文/類聚)¶
　　　十二月啟¶
　　　　太簇正月(宋大觀間南湖杜門撰錦帶/補注與今昭明集句字小異)¶
伏以北斗周天送𤣥冥之故節東風拂地起青陽之芳¶
辰梅花舒兩嵗之装柏葉汎三光之酒飄颻餘雪入簫¶
<pb:KR4h0126_WYG_005-10b>¶
管以成歌皎潔清氷對蟾光而寫鏡敬想足丁神游書¶
帳性縦琴堂談叢發流水之源筆陣引崩雲之勢昔時¶
文會長思風月之交今日言離永歎參商之隔但某執¶
鞭賤品耕鑿庸流沈形南畆之間屏迹東皋之上長懐¶
盛徳聊吐愚衷謹憑黄耳之傳佇望白雲之信¶
　　　　夾鍾二月¶
伏以節應佳辰時登令月和風拂逈淑氣浮空走野馬¶
於桃源飛少女於李徑花明麗月光浮竇氏之機鳥哢¶
<pb:KR4h0126_WYG_005-11a>¶
芳園韻響王喬之管敬想足下優游泉石放曠烟霞尋¶
五栁之先生琴樽雅興謁孤松之君子鸞鳯騰翩誠萬¶
世之良規實百年之令範但某蓆户幽人蓬門下客三¶
冬勤學慕方朔之雄才萬巻常披習鄭𤣥之逸氣既而¶
風塵頓隔仁智並乖非無衰侶之憂誠有離羣之恨謹¶
伸數字用寫寸誠¶
　　　　姑洗三月¶
伏以景逼徂春時臨變節啼鶯出谷爭傳求友之音翔¶
<pb:KR4h0126_WYG_005-11b>¶
蕊飛林競散佳人之靨魚游碧沼疑呈逺道之書燕語¶
雕梁狀對幽閨之語鶴帶雲而成盖遙籠大夫之松虹¶
跨澗以成橋逺現美人之影對兹節物寧不依然敬想¶
足下聲馳海内名播雲間持郭璞之毫鸞詞場月白吞¶
羅含之彩鳯辯囿日新但某山北逸人牆東隠士龍門¶
退水望冠冕以何年鷁路頽風想簮纓於㡬載既違語¶
嘿且阻江湖聊寄八行之書代申千里之契(注本吞羅/含句在郭)¶
(璞/前)¶
<pb:KR4h0126_WYG_005-12a>¶
　　　　中呂四月¶
伏以節屆朱明晷鍾丹陸依依聳盖俱臨帝女之桑鬱¶
鬱丹城並挂陶潛之栁梅風拂户牖之内麥氣擁宮闕¶
之前敬想足下聲聞九皋詩成七步涵蚌胎於學海卓¶
爾超羣藴扺鵲於文山儼然孤秀但某窮途異縣岐路¶
他鄉非無阮籍之悲誠有楊朱之泣每遇秋風振響鶉¶
驚子夏之衣夜月流輝鵲繞將軍之樹既乖連璧之契¶
終隔斷金之情中心藏之卑誠至矣今因去雁聊寄芻¶
<pb:KR4h0126_WYG_005-12b>¶
蕘如遇回鱗希垂玉翰¶
　　　　蕤賓五月¶
伏以麥隴移秋桑律漸暮蓮花汎水艷如越女之顋蘋¶
葉漂風影亂秦臺之鏡炎風以之扇户暑氣於是盈樓¶
凍雨洗梅樹之中火雲燒桂林之上敬想足下追涼竹¶
徑托蔭松間彈伯牙之素琴酌嵇康之緑酒縦横流水¶
酩酊頽山實君子之佳游乃王孫之雅事但某沈疴漳¶
浦臥病泉山頓懐劉幹之勞鎮抱相如之酷是知枯榮¶
<pb:KR4h0126_WYG_005-13a>¶
莫測生死難量驗風燭之不停如水泡之易滅聊申弊¶
札以代勞人佇覩芳詞希垂愈病(札一作/禮誤)¶
　　　　林鍾六月¶
伏以三伏漸終九夏將謝螢蜚腐草光浮帳裏之書蟬¶
噪繁柯影入機中之髩濯枝遷而潦溢芳槿茂而發榮¶
山土焦而流金海水沸而漂爍敬想足下藏形月府遁¶
跡氷牀披荘子之七篇逍遙物外玩老耼之兩巻恍惚¶
懐中但某白社狂人青緗末學不従州縣之職聊立松¶
<pb:KR4h0126_WYG_005-13b>¶
鶴之間時假徳以為鄰或借書而取友三千年之獨鶴¶
暫逐雞羣九萬里之孤鵬權潛燕侶既非得意正可忘¶
言諸不具伸應俟面會(月府一/作夜府)¶
　　　　夷則七月¶
伏以素商驚辰白藏屆節金風曉振偏傷征客之心玉¶
露夜凝直泫仙人之掌桂吐花於小山之上梨翻葉於大¶
谷之中故知節物變衰草木搖落敬想足下時稱獨步¶
世號無雙萬頃澄波黄叔度之器量千尋聳幹嵇中散¶
<pb:KR4h0126_WYG_005-14a>¶
之楷模但某一介庸才三隅頑學懐經問道不遇披雲¶
負笈尋師罕逢見日俯仰興歎形影自憐不知龍前不¶
知龍後鷽鵬雖異風月是同幸矣擇交希垂影拂(鷽一/作鶯)¶
(誤/)¶
　　　　南呂八月¶
伏以一歎分飛三秋限隔遐思盛徳將何以伸白雲斷¶
而音信希青山暝而江湖逺敬想足下羽儀勝睠領袖¶
嘉賓傾玉醅於風前㺯瓊駒於月下但某登山失路涉¶
<pb:KR4h0126_WYG_005-14b>¶
海迷津聞猿嘯而寸寸斷腸聴鳥聲而雙雙下淚當以¶
黄花笑冷白羽悲秋既傳蘇子之書更汎陶公之酌聊¶
因三鳥畧叙二難面會取書不能盡述或叨鳯念不黜¶
魚緘¶
　　　　無射九月¶
伏以宿昔親朋平生益友不謂窮通有分雲雨将乖既¶
深伐木之聲更問采葵之詠屬以重陽變叙節景窮秋¶
霜抱樹而擁柯風拂林而下葉金堤翠栁帶星采而均¶
<pb:KR4h0126_WYG_005-15a>¶
凋紫塞蒼鴻追風光而結陣敬想足下秀標東箭價重¶
南金才過吞鳥之聲徳邁懐蛟之智但某衡門賤士甕¶
牖㣲生既無白馬之談且乏碧雞之辯歎分飛之有處¶
嗟會面以無期聊申布服之言用述併糧之志¶
　　　　應鍾十月¶
伏以節屆𤣥靈鍾應陰律愁雲拂岫帶枯葉以飄空朔¶
氣浮川映危樓而疉逈胡風起截耳之凍趙日興曝背¶
之思敬想足下山岳鍾神星辰挺秀潛明晦跡隠於朝¶
<pb:KR4h0126_WYG_005-15b>¶
市之間縦法化人不混鄉閭之下但某陋巷孤游穿牆¶
自活終朝息爨若孔子之為貧竟日停炊如范生之在¶
職牛衣當被畏見王章犢鼻親操恐逢犬子雖此慚賤¶
而不羞貧綺服有時此言何述¶
　　　　黄鍾十一月¶
伏以日往月來灰移火變暫乖語嘿頓隔秦吳既傳蘇¶
李之書更共范張之志泠風盛而結鼻寒氣切而凝唇¶
虹入漢而藏形鶴臨橋而送語彤雲垂四面之葉玉雪¶
<pb:KR4h0126_WYG_005-16a>¶
開六出之花敬想足下世號氷壺時稱武庫命長袂而¶
留客施大被以招賢酌醇酒而拒切骨之寒温獸炭而¶
祛透心之冷但某持戈日乆荷㦸年深揮白刃而萬定¶
死生引虹旗而千決成敗退龍劒而却步月下開營進¶
鯨鼓而横行雲前起陣徒勞斬斫豈用功勲諸不具陳¶
謹伸㣲意¶
　　　　大吕十二月¶
伏以分手未遙翹心且積引領企踵朝夕不忘眷友思¶
<pb:KR4h0126_WYG_005-16b>¶
仁行坐未捨既屬嚴風極冷苦霧添寒氷堅漢地之池¶
雪積袁安之宅敬想足下棲神鶴駕眷想龍門披玩之¶
間願無捐徳但某種瓜賤士賣餅貧生入爨竈以揚聲¶
不逢蔡子駕鹽車而顯迹罕遇孫陽徒懐叩角之心終¶
想曝腮之患既為乆要聊吐短章紙盡墨窮何能懇露¶
(錦帶書陸藝林伐山引錦帶書迎候賓啟水/候錦纜  遲華鑾又云虹鏡開炎耀晷方畏)¶
　　　請停吳興丁役疏(吳郡屢以水災不熟有上言/當漕大瀆以瀉浙江中大通)¶
　　　　(二年春詔遣前交州刺史王弈假節發吳郡/吳興義興三郡民丁就役太子上疏髙祖優)¶
<pb:KR4h0126_WYG_005-17a>¶
　　　　(詔以/喻焉)¶
伏聞當發王弈等上東三郡民丁開漕溝渠導泄震澤¶
使吳興一境無復水災誠矜恤之至仁經畧之逺㫖暫¶
勞永逸必獲後利未萌難覩竊有愚懐所聞吳興累年¶
失収民頗流移吳郡十城亦不全熟惟義興去秋有稔¶
復非常役之民即日東境穀價猶貴刼盜屢起所在有¶
司不皆聞奏今征戍未歸强丁疎少此雖小舉竊恐難¶
合吏一呼門動為民蠧又出丁之處逺近不一比得齊集已¶
<pb:KR4h0126_WYG_005-17b>¶
妨蠶農去年稱為豐嵗公私未能足食如復今兹失業¶
慮恐為弊更深且草竊多伺候民間虚實若善人従役¶
則抄盜彌増呉興未受其益内地巳罹其弊不審可得¶
權停此工待優實以行聖心垂矜黎庶神量乆巳有在¶
臣意見庸淺不識事宜茍有愚心願得上啟(發南史作/遣常作恒)¶
(以行作/以不)¶
　　　文選序¶
式觀元始眇覿𤣥風冬穴夏巢之時茹毛飲血之世世¶
<pb:KR4h0126_WYG_005-18a>¶
質民淳斯文未作逮乎伏羲氏之王天下也始畫八卦¶
造書契以代結繩之政由是文籍生焉易曰觀乎天文¶
以察時變觀乎人文以化成天下文之時義逺矣哉若¶
夫推輪為大輅之始大輅寧有椎輪之質增氷為積水¶
所成積水曾㣲增氷之凜何哉盖踵其事而增華變其¶
本而加厲物既有之文亦宜然隨時變改難可詳悉嘗¶
試論之曰詩序云詩有六義焉一曰風二曰賦三曰比¶
四曰興五曰雅六曰頌至於今之作者異乎古昔古詩¶
<pb:KR4h0126_WYG_005-18b>¶
之體今則全取賦名荀宋表之於前賈馬繼之於末自¶
兹以降源流實繁述邑居則有憑虚己是之作戒畋遊¶
則有長楊羽獵之制若其紀一事詠一物風雲草木之¶
興魚蟲禽獸之流推而廣之不可勝載矣又楚人屈原¶
含忠履潔君匪従流臣進逆耳深思逺慮遂放湘南耿¶
介之意既傷壹欎之懐靡愬臨淵有懐沙之志吟澤有¶
憔悴之容騷人之文自兹而作詩者盖志之所之也情¶
動於中而形於言闗雎麟趾正始之道著桑問濮上亡¶
<pb:KR4h0126_WYG_005-19a>¶
國之音表故風雅之道粲然可觀自炎漢中葉厥塗漸¶
異退傅有在鄒之作降將著河梁之篇四言五言區以¶
别矣又少則三字多則九言各體互興分鑣並驅頌者¶
所以游揚徳業褒讃成功吉甫有穆若之談季子有至¶
矣之歎舒布為詩既言如彼總成為頌又亦若此次則¶
箴興於補闕戒出於弼匡論則析理精㣲銘則序事清¶
潤美終則誄發圖像則讃興又詔誥教令之流表奏箋¶
記之列書誓符檄之品弔祭悲哀之作答客指事之制¶
<pb:KR4h0126_WYG_005-19b>¶
三言八字之文篇辭引序碑碣志狀衆制鋒起源流間¶
出譬陶匏異器並為入耳之娛黼黻不同俱為悦目之¶
玩作者之致盖云備矣余監撫餘閒居多暇日歴觀文¶
囿泛覽儒林未嘗不心遊目想移晷忘倦自姬漢以来¶
眇焉悠邈時更七代數逾千祀詞人才子則名溢於縹¶
囊飛文染翰則巻盈乎緗帙自非畧其蕪穢集其清英¶
盖欲兼功大半難矣若夫姬公之籍孔父之書與日月¶
俱懸鬼神爭奥孝敬之凖式人倫之師友豈可重以芟¶
<pb:KR4h0126_WYG_005-20a>¶
夷加之剪截老荘之作管孟之流盖以立意為宗不以¶
能文為本今之所撰又亦畧諸若賢人之美辭忠臣之¶
抗直謀夫之話辯士之端氷釋泉涌金相玉振所謂坐¶
狙丘議稷下仲連之却秦軍食其之下齊國留侯之發¶
八難曲逆之吐六竒盖乃事美一時語流千載概見墳¶
籍旁出子史若斯之流又亦繁博雖傳之簡牘而事異¶
篇章今之所集亦所不取至於記事之史繫年之書所¶
以褒貶是非紀别異同方之篇翰亦已不同若其讃論¶
<pb:KR4h0126_WYG_005-20b>¶
之綜緝辭采序述之錯比文華事出於沈思義歸乎翰¶
藻故與夫篇什雜而集之逺自周室迄於聖代都為三¶
十巻名曰文選云爾凡次文之體各以彚聚詩賦體既¶
不一又以類分類分之中各以時代相次¶
　　　陶淵明集序¶
夫自衒自媒者士女之醜行不忮不求者明達之用心¶
是以聖人韜光賢人遁世其故何也含徳之至莫踰於¶
道親己之切無重於身故道存而身安道亡而身害處¶
<pb:KR4h0126_WYG_005-21a>¶
百齡之内居一世之中倏忽比之白駒寄寓謂之逆旅¶
宜乎與大塊而榮枯隨中和而任放豈能戚戚勞於憂¶
畏汲汲役於人間齊謳趙舞之娛八珍九鼎之食結駟¶
連鑣之遊侈袂執圭之貴樂則樂矣憂則隨之何倚伏¶
之難量亦慶弔之相及智者賢人居之甚履薄氷愚夫¶
貪士競此若泄尾閭玉之在山以見珍而招破蘭之生¶
谷雖無人而猶芳荘周垂釣於濠伯成躬耕於野或貨¶
海東之藥草或紡江南之落毛譬彼鵷雛豈競鳶䲭之¶
<pb:KR4h0126_WYG_005-21b>¶
肉猶斯雜縣寧勞文仲之牲至如子常甯喜之倫蘇秦¶
衛鞅之匹死之而不疑甘之而不悔主父偃言生不五¶
鼎食死即五鼎烹卒如其言亦可痛矣又有楚子觀周¶
受折於孫滿霍侯驂乗禍起於負芒饕餮之徒其流甚¶
衆唐堯四海之主而有汾陽之心子晉天下之儲而有¶
洛濵之志輕之若脱屣視之若鴻毛而況於他乎是以¶
聖人達士因以晦跡或懐玉而謁帝或披裘而負薪鼔¶
楫清潭棄機漢曲情不在於衆事寄衆事以忘情者也¶
<pb:KR4h0126_WYG_005-22a>¶
有疑陶淵明之詩篇篇有酒吾觀其意不在酒亦寄為¶
跡焉其文章不羣詞采精拔跌蕩昭章獨超衆類抑揚¶
爽朗莫之與京横素波而旁流干青雲而直上語時事¶
則指而可想論懐抱則曠而且真加以貞志不休安道¶
苦節不以躬耕為恥不以無財為病自非大賢篤志與¶
道汙隆孰能如此者乎余愛嗜其文不能釋手尚想其¶
徳恨不同時故更加搜求粗為區日白璧㣲瑕者惟在¶
閒情一賦揚雄所謂勸百而諷一者卒無諷勸何必搖¶
<pb:KR4h0126_WYG_005-22b>¶
其筆端惜哉亡是可也并粗㸃定其傳編之於録常謂¶
有能讀淵明之文者馳競之情遣鄙吝之意祛貪夫可¶
以廉懦夫可以立豈止仁義可蹈爵禄可辭不勞復傍¶
遊太華逺求柱史此亦有助於風教爾(媒一作謀榮枯/作盈虚幸作卒)¶
(爵禄可辭上/有抑乃二字)¶
　　　七契¶
奚斯逸士肥遁棄榮蓮峯於焉剗跡灌木是用庇形口¶
不悦於五味心不娛於八聲鄙巢父之為哲笑蘇門之¶
<pb:KR4h0126_WYG_005-23a>¶
為英鵠蓋龍旂初不闗意鳯吹鼍鼓終不屑情跨四海¶
而擅美邁三古而振名居山林而不返終無慮而無營¶
於是辯博君子詞若涌泉言踰却秦之魯辯超稷下之¶
田欲抑則大鵬埀翅欲抗則尺鷃冲天聞逸士之懐寳¶
乃拂衣而造焉駕兩驂之如手乘輕車之若流爰自畿¶
甸徑造山周傍瞻虹見俯眺雲浮鳴禽聒耳零露蔽眸¶
唯一壑之為阻無三逕之可求於是披榛陟路援蘿踐¶
㟧雖跋涉而不休覩逸士之所託其為居也寂焉而靡所¶
<pb:KR4h0126_WYG_005-23b>¶
聽暝然而無所瞻三椿蔓戸八桂攅簷蓽門鳥宿圭竇狐¶
潛風來室搖霧下窗霑實人迹之罕至逸士於此而獨淹¶
君子曰蓋聞智士不希狷介仁者莫有迷邦傅説終受¶
殷爵吕望遂啟齊封余敬吐誠而畢慮子能留志而見¶
從乎逸士曰鄙人固陋自潛幽藪必枉話言敬聆金口¶
君子曰若夫夾鍾之節春景依遲碧樹初蕊緑草含¶
滋春䑓之樂信矣熙熙於是百金之士萬鍾之家招¶
搖隆富徴集豪華駕紫騮之馬乘青蓋之車出自髙¶
<pb:KR4h0126_WYG_005-24a>¶
宇行無狹斜陶嘉月而結交遊藉芳辰而宴朋友望宜¶
春以隨肩入長楊以攜手金盤薦美藉之珍玉杯汎縹¶
清之酒義曰和神事非爽口於是娛樂未終留光将夕¶
飛觴引滿奮袖舉白投轄安坐歡甚促膝以會雕蟲之¶
賓加有清談之客論同炙輠藻若淩雲戴憑不能髙其¶
説相如不能擅其文無𤣥不析無細不分搦簡玉振下¶
筆蘭芬乃亦六郡未擬非直三蜀蔑聞屬虞泉氣晚朗¶
月潛曜清巵未䦨宵景方照竒舞逓作名謳斯召約綽¶
<pb:KR4h0126_WYG_005-24b>¶
妍姿嬋嫣宜笑綺縠風吹珠璣星耀齊竽揚參差之響¶
趙瑟奏鏗鏘之妙兹亦遊讌之至娛子能偕此而為樂¶
乎逸士曰輕蕩遊觀非予所眈得性行樂従好山南¶
君子曰輔性和神實為至味非直方今所重乃亦自古¶
攸貴不周之和調腸補胃雜以龍肝玃炙豹舌猩唇劉¶
氏之醢范公之麟鶬出雲際鱘来江岷蒲俎芬馥古聖¶
所珍其酒則蒼梧九醖中山千日取譬湛露擬之飴蜜¶
百味交馳三雅間出若其珍異則脩筵斯溢千品萬類¶
<pb:KR4h0126_WYG_005-25a>¶
不可詳悉西母靈桃南楚萍實東陵之瓜北燕之栗湖¶
畔之柿江隂之橘張掖白柰恒陽黄梨河東洗犬隴蜀¶
蹲鴟並怡神甘口窮美極滋加以伊公調和易氏燔爨¶
傳車渠之椀置青玉之案瑤俎既巳麗竒雕盤復為美¶
玩子能與予而享之乎逸士曰甘膬腸腐五味口爽伊¶
人素蓄無羨方丈¶
君子曰千里之駒自出余吾伯樂所選伏波所模通肩¶
合相平腹應圖激電比速躡影競驅騰黄弗敢擬駿赤¶
<pb:KR4h0126_WYG_005-25b>¶
兔莫與爭途異態蹥踡竒姿猗倚逸足驟反遊雲移駛¶
形函遊華日不暇徙乃飾金羈之昭晰加以玉鞍之輝¶
煥連乾麗靡輕蘇粲爛逸氣既為勝矚美飾重成壮觀¶
蹏蹶紅塵膺流絳汗風起龍驤灰聲鳥散自古迄今人¶
誰不玩逸士能就余而乗之乎逸士曰遊逸輕佻䇿馬¶
爭驅粤今樂靜豈能感娛¶
君子曰光形飾體莫過鮮衣冠鵕䴊之長纓若曾雲之¶
零霏琅玕珩珮言飾於背飄颺輕裾是用曜軀方空之¶
<pb:KR4h0126_WYG_005-26a>¶
綬弱紈之蕉暑纔炙而巳却風未至而先搖既唯照麗¶
兼以輕鏘似朝霞之發彩若夕景之舒光至夫杪秋既¶
謝寒緒中人則輕狐稱美豐貂表珍斯乃赤也所以去¶
魯孟嘗所以出秦步光之妙櫑具之華君子武備所用¶
禦邪標以珠玉飾以蓮花其任則百冶精鋭利擬秋霜¶
豈止在身為美服襲稱臧固乃龍躍於襄水見氣於南¶
昌幽通神化其妙難詳将與逸士服之以相徉逸士曰¶
紾絺避暑緼袍禦冬鮮麗綺靡未之或従¶
<pb:KR4h0126_WYG_005-26b>¶
君子曰是有喬桐抽葉青葱結根善地擢幹華嵩栖鳳¶
曾山之側藏龍平陵之東拂靉靆之髙雲鼓捎殺之雄¶
風苕亭萬仞實造天中乃使匠石運斤班輸琢錘製起¶
𤣥脩形踰緑綺與金石而鏗鏘共絲竹而曼靡托北方¶
之佳人命髙樓之杞氏間以巴隴才僮邯鄲妙妓騁獸¶
為之輟馳飛禽為之不徙加以荆和之飾照耀柘絲之¶
絃激揚三聲吐韻四結流唱辭髙薰奏響溢芝房竹来¶
嶰谷律寫歸昌再鼔而𤣥鶴集九成而儀鳳翔初音魚¶
<pb:KR4h0126_WYG_005-27a>¶
踊餘妙繞梁何止田文慷慨劉靖心傷而巳哉中山青¶
曲若折而和揚美目以流盼啟玉齒而安歌歌曰陽阿¶
奏兮激楚流望洛水兮有好仇縦輕櫂兮汎龍舟将與¶
逸士陟彼華堂憩諸閎館玉宇明華文階燦爛璇題昭¶
晰珠簾彪煥身托瑇瑁之筵日寓瓊華之玩且以悦諸¶
和性之樂豈非綺麗之觀哉逸士曰居兹四郭寧辨五¶
音靡曼不極君子弗欽雖聞贍辭之鋭無會野人之心¶
君子曰白藏肅殺天髙野清玉樹始落金蕊初榮幕燕¶
<pb:KR4h0126_WYG_005-27b>¶
北反沙雁南征實秋収之美節将校獵以娛情使櫪無¶
伏馬巷靡遺行執戈於芊眠之野彎弧於曠浪之陰養¶
由輕盼則林摧鷙獸蒲且效技則虚下翔禽騰猿蹶其¶
足虓虎不擇音掩兔轔鹿既蔑古之烏有填坑滿谷亦¶
眇昔之上林至於輕繳纔飛則連鴻解羽㣲纎始放則¶
並鱗失波豈論𤣥泉之則寧願將遨之歌弭節言旋禽¶
不可算周旋眺覽足為京觀子雖山栖其従此玩逸士¶
曰解網垂仁殷王美則聞聲不食孔聖淑音害蠢類而¶
<pb:KR4h0126_WYG_005-28a>¶
為樂豈君子之用心¶
君子曰盖聞地美養禾君仁愛士澤被無垠光照郊鄙¶
蒲輪必鄒魯之儒宗紆青必洛陽之才子大漢愧得人¶
之盛有周慚以寧之美萬國若翕従四海同使指刑措¶
弗用囹圄斯空既講禮於太學亦論詩於石渠戈有載¶
戢史無絶書銅律應度玉燭調和黄髮擊壤青衿興歌¶
元帥竒士庠序鴻生求禮儀之汲汲行仁義之明明隆¶
采椽之義却瑇瑁之榮當朝有仁義之睦邊境無烟塵¶
<pb:KR4h0126_WYG_005-28b>¶
之驚信如四氣明並三光厨萐挺茂堦蓂吐芳瑞鹿摛¶
素祥熊耀黄靈禽樂囿儀鳳栖堂太平之瑞寶鼎樂協¶
之應玉羊丹烏表色玉露呈瀼野絲垂木嘉苗貫桑固¶
以徳苞子姒道邁虞唐六合寧泰四宇咸康不煩一㦸¶
東甌膜拜詎勞一卒西域獻琛鹿蠡稽顙以悛惡樓蘭¶
面縛而革音吾皆去鼻飲之穴棄烏舉之深固以澤流¶
無外恩被遐方福比嵩岱道則穹蒼豈冇聞若斯之化¶
而藏其皮冠哉逸士曰鄙人寡識守節山隅不聞智士¶
<pb:KR4h0126_WYG_005-29a>¶
之教将自潛以糜軀請伏道而従命願開志以滌慮¶
　　　華陽隠居墓銘碑¶
維大同二年龍集景辰克明三月壬寅朔十二日癸丑¶
巳時華陽洞陶先生蟬蜕於茅山朱陽館先生諱𢎞景¶
字通明春秋八十有一屈伸如恒顔色不變有制贈以¶
中散大夫諡曰貞白先生遣舎人主書監護喪事十四¶
日窆於雷平之山若夫真以歸空為美道以無涯為真¶
不知悦生大徳所以為生不知愳死谷神所以不死妙¶
<pb:KR4h0126_WYG_005-29b>¶
矣哉隠顯變化物莫能測既而岫開析石天墜玉棺銀¶
書息簡流珠罷竈九節麗於中天千和焚於地下仙官¶
有得朋之喜受學振空谷之悲余昔在枌壤早逢屺上¶
之術今簉元良屢稟浮丘之教握留符而惻愴思化杖¶
而酸辛乃為銘曰¶
無名曰道不死為仙亦有元放兼稱稚川逃形解化自¶
昔同然猗歟夫子受籙歸𤣥棃傳苑吏書因賈船虎車¶
煦景蜺拂淩煙餘花灼爍春澗潺湲鬱鬱茅嶺悠悠洞¶
<pb:KR4h0126_WYG_005-30a>¶
天三仙白鵠何時復旋(十四日下有巳時二字無涯為/真作無形為貴愳死作惡死中)¶
(天作空中空谷作臨/谷煦作照鵠作鶴)¶
　　　爾雅制法則賛¶
惟斯法則信如四時嚴此刑政刑輕罪疑霜威巳振民¶
不敢欺¶
　　　蟬賛¶
兹蟲清潔惟露是餐寂寞秋序咽哳夏䦨定伊不美曜¶
彼華冠¶
<pb:KR4h0126_WYG_005-30b>¶
　　　弓矢賛¶
弓用筋角矢製良工亦以觀徳非止臨戎揚葉命中猿¶
墮長空¶
　　　有司奏崇丁貴嬪(貴嬪諱令光譙國人世居襄/陽髙祖臨州納之生昭明太)¶
　　　　(子及太子定位有司奏/備典章禮數同於太子)¶
禮母以子貴皇儲所生不容無敬宋泰豫元年六月議¶
百官以吏敬敬帝所生陳太妃則宋明帝在時百官未¶
有敬臣竊謂母以子貴義著春秋皇太子副貳宸極率¶
<pb:KR4h0126_WYG_005-31a>¶
土咸執吏禮既盡禮皇儲則所生不容無敬但帝王妃¶
嬪義與外隔以理以例無致敬之道也今皇太子聖睿¶
在躬儲禮夙備子貴之道抑有舊章王侯妃主常得通¶
信問者及六宫三夫人雖與貴嬪同列並應以敬皇太¶
子之禮敬貴嬪宋元嘉中始興武陵國臣並以吏敬敬¶
所生潘淑妃路淑媛貴嬪於宫臣雖非小君其義不異¶
與宋泰豫朝議百官以吏敬敬帝所生事義正同謂宮¶
閹施敬宜同吏禮詣神虎門奉牋致謁年節稱慶亦同¶
<pb:KR4h0126_WYG_005-31b>¶
如此婦人無閫外之事賀及問訊牋什所由官報聞而¶
巳夫婦人之道義無自專若不仰繫於夫則當俯繫於¶
子榮親之道應極其所榮未有子所行而所従不足者¶
也故春秋凡王命為夫人則禮秩與子等列國雖異於¶
儲貳而従尊之義不殊前代依准布在舊事貴嬪載誕¶
元良克固大業禮同儲君實惟舊典尋前代始置貴嬪¶
位次皇后爵無所視其次職者位視相國爵比諸侯王¶
此貴嬪之禮巳髙朝列況母儀春宮義絶常算且儲妃¶
<pb:KR4h0126_WYG_005-32a>¶
作配率由盛則以婦踰姑彌乖従序謂貴嬪典章太子¶
不異¶
　　安成王秀(字彦達太祖第七/子歴雍州刺史)¶
　　　僦度教(秀為江州刺史時盛夏水汛長津梁斷/絶外司請依舊僦度収其價直秀下教)¶
　　　　(給船/而巳)¶
刺史不徳水潦為患可利之乎¶
　　　招隠逸教(秀為荆州刺史立/學校招隠逸下教)¶
夫鶉火之禽不匿影於丹山昭華之寶乍耀采於藍田¶
<pb:KR4h0126_WYG_005-32b>¶
是以江漢有濯纓之歌空谷著来思之咏𢎞風闡道靡¶
不由兹處士河東韓懐明南平韓望南郡庾承先河東¶
郭麻並脱落風塵髙蹈其事兩韓之孝友純深庾郭之¶
形骸枯槁或橡飯菁羮惟日不足或葭牆艾席樂在其¶
中昔伯武貞堅就仕河内史雲孤劭屈志陳留豈曰場¶
苗實惟攻玉可加引辟并遣喻意既同魏侯致禮之請¶
庶無辟疆三緘之歎¶
　　衡陽王元簡(字熙逺武帝弟衡陽王/暢子襲封歴郢州刺史)¶
<pb:KR4h0126_WYG_005-33a>¶
　　　獻劒奏(天監七年元簡為/會稽太守上言)¶
餘姚縣掘地得劒二口又於縣東江水中得劒一口文¶
漫若雌雄(太平御覽/引梁書)¶
　　南平王恪等(字敬則襲父偉爵尚/書令司空揚州刺史)¶
　　　勸世祖即位牋¶
　　　　(世祖初封湘東王為荆州刺史太清三年侯/景寇沒京師宻詔世祖為侍中假黄鉞大都)¶
　　　　(督中外諸軍事司徒承制明年十一月南平/王恪侍中臨川王大欵桂陽王大成散騎常)¶
　　　　(侍江安侯圓正侍中左衛将軍張琯司徒左/長史曇等府州國一千人奉牋勸進世祖下)¶
<pb:KR4h0126_WYG_005-33b>¶
　　　　(令辭/讓)¶
竊以嵩嶽既峻山川出雲大國有藩申甫惟翰豈非皇¶
建斯極以位為寶聖教辨方眘名與器是知太尉佐帝¶
重華表黄玉之符司空相土伯禹降𤣥圭之錫伏惟明¶
公大王殿下命世應期挺生将聖忠為令徳孝實天經¶
地切應韓寄深旦奭五品斯訓七政以齊志存社稷功¶
濟屯險夷狄内侵枕戈泣血鯨鯢未掃投袂勤王能使¶
遊魂請盟以屈膝醜徒銜璧而讋氣親蕃外叛釁均呉¶
<pb:KR4h0126_WYG_005-34a>¶
楚義討申威兵不血刃湘波自息非築杜弢之壘峴山¶
離貳不伐劉表之城九江致梗二别殊派纔命戈船底¶
定灊霍泝流窮討路絶窺窬胡兵侵界鐵馬霧合神規¶
獨運皆即梟懸翻同翅折遂修職貢梁漢合契肆犀利¶
之兵巴漢俱下竭驍勇之陣南通五嶺北出力原東夷¶
不怨西戎即叙可謂上流千里持㦸百萬天下之至貴¶
四海之所推也今海水飛雲崑山起燎魏文悲樂推之¶
嵗韓宣歎成禮之日陽臺之下獨有冠盖相趨夢水之¶
<pb:KR4h0126_WYG_005-34b>¶
傍尚致車輿結轍麰麥兩穗出於南平之邦甘露泥枝¶
降乎當陽之境野蠶自績何謝歐絲閒田生稻寧殊雨¶
粟莫非品物咸亨是稱文明光大豈可徽號不彰於彝¶
典明試不陳乎車服者哉昔晉鄭入周尚作卿士蕭曹¶
佐漢且居相國宜崇兹盛禮顯答羣望恪等稽尋甲令¶
博詢惇史謹再拜上進位相國總百揆竹使符一别准¶
恒儀仗金斧以翦逆暴乘玉輅而定社稷傍羅麗於日¶
月貞明合於天地扶危翼治豈不休哉恪等不通大體¶
<pb:KR4h0126_WYG_005-35a>¶
自昧伏奏以聞¶
　　　世祖令答¶
數鍾陽九時惟百六鯨鯢未翦寤寐痛心周粤天官秦¶
稱相國東至於海西至於河南次朱鳶北漸𤣥塞率兹¶
小宰𢎞斯大徳將何用繼蹤曲阜擬跡桓文終建一匡¶
肅其五拜雖義屬隨時事無虚紀傳稱皆讓象著鳴謙¶
瞻言前典再懐哽恧(並梁/書)¶
　　邵陵王綸(字世調髙/祖第六子)¶
<pb:KR4h0126_WYG_005-35b>¶
　　　隱居貞白先生陶君碑¶
夫夜光結緑非胠篋之恒珍逸羽翔鱗豈園池之近玩¶
寧期心於逺大盖不知其所以然也是以潁陽髙蹈洗¶
耳於唐朝漢陰貞栖滅跡於周代盛徳風流有自来矣¶
應期而曜質者其在兹乎先生名𢎞景字通明本冀州¶
平陽人也其先自帝堯陶唐氏之後𦙍堯治冀州平陽¶
故因居止龍馬見五色之符欽明表八彩之瑞光宅於¶
天下允釐於庶職洪源夐逺系緒綿長漢興陶舎為髙¶
<pb:KR4h0126_WYG_005-36a>¶
祖右司馬子青翟位至丞相後至漢未南渡始居丹陽¶
七世祖濬仕吳為鎮南將軍荆州刺史祖降宋南中郎¶
㕘軍事父貞寶司徒建安王國侍郎並立履清約博涉¶
文史先生含元精之和氣蓄陵飇之雅姿兼宣七善總¶
修九徳行仁蹈義嶽峙淵渟牆仞無以覩清濁不能測¶
道風與星漢同髙勝氣與烟霞共逺六嵗便解書能屬¶
文七嵗讀孝經毛詩論語數萬言曼倩幼習典墳公幹¶
少誦詩賦方之於古彼有多慚是以岐嶷流聲黄中著¶
<pb:KR4h0126_WYG_005-36b>¶
稱有鄉人得葛洪神仙傳見淮南八公諸仙事乃嘆曰¶
讀此書便使人有凌雲之氣於是寝興諷誦晨興不輟¶
年二十七為宜都王侍讀總知管記事榜道求賢焚林¶
招士朝難其選是曰得人阮瑀之書記不足扶衡孫楚¶
之才辭何以捧轂齊代好治宫室方修苑囿清溪舊觀¶
更就起築仍奉表上頌辭事兼美邁彼樂職之篇踰乎景¶
福之製帝省覽乆之益以為善除奉朝請恪居官次夙¶
夜惟寅春朝秋請是棫樸者也先生本不希榮常欲¶
<pb:KR4h0126_WYG_005-37a>¶
辭退乃與親友書曰疇昔之意不願處人間年登四十¶
志畢山藪今三十六矣時不我借知㡬其神乎無為自¶
苦明年遂拜表解職抽簮東都之外解組北山之陽同¶
稷丘之栖真慕留侯之却粒便具舟楫永言東邁朝廷¶
錫問時賢餞别祖以二疎招兹四皓超然輕舉異世符¶
同爾杖䇿孤征游踐山嶽既而到于句容登於茅嶺以¶
此地神仙之宫府靈異之栖托往不能返遂卜居焉先¶
生曰夫子云隠居以求其志行義以達其道吾聞其語¶
<pb:KR4h0126_WYG_005-37b>¶
未見其人我今義通無復其一請同求志之業故自稱¶
隱居亦猶稚川之抱朴士安之𤣥晏倚巖栖隱依林遁¶
跡交柯結宇剗徑為門懸崖對溜悲吟灌木深壑絶峭¶
組織烟霞枕石漱流水禽無撓採藥耦耕野獸不亂逍¶
遙閒曠放浪陵山嗒然若喪確乎難拔屬齊末道消天¶
命既否水鬬穀洛地震由辰先生靜思㝠數豫識㣲兆¶
於是近逺書問悉皆杜絶昔乃聞之夏甫今則見之先¶
生我大梁休運應期受天明命三辰開朗四海寧謐先¶
<pb:KR4h0126_WYG_005-38a>¶
生奉表稱慶於是信問復通天監以来常有勅㫖供給¶
藥餌不之嵗時渥澤湛恩莫之與比先生七年暫游南¶
嶽兹山也譬閬風之地軸若崑陵之天鎮八桂傍臨九¶
純間設樹有琅玕草生車騎遺世獨往是用忘歸一十¶
年有敕遣左右司徒惠明徵還先生茅山别給廨宇軒¶
后之降精天老漢帝之致禮河宗況于兹日弗能尚也¶
養志山阿多歴年所攝生既善冥祥亦降猛獸不據魑¶
魅莫逢庭無荆棘逺同闕里階吐神泉逕茂松柏於是¶
<pb:KR4h0126_WYG_005-38b>¶
羽人徘徊仙客上下鸞鳳游集芝英豐潤大造佛像爰¶
及寫經起塔招僧備諸供養自誓道場受菩薩法夢登¶
七地又得佳名具以啟聞䝉敕許可葛𤣥之夢見開士¶
朱鸞之逺望尊儀何以擬兹通感匹此徵應以大同三¶
年嵗次丙辰三月壬寅朔日癸丑告别年化春秋八十¶
有一天子嗟惜儲皇軫悼有詔稱譽追贈中散大夫諡¶
曰貞白先生禮也以其月十四日窆於丹陽郡句容縣¶
雷平山若軒轅之葬衣冠如王喬之藏劒舄化於兹日¶
<pb:KR4h0126_WYG_005-39a>¶
可得偶焉先生器宇凝深思識精贍含章貞吉不修廉¶
隅年將中夀匪踰於矩眉目疏朗儀貌鮮潔實亡勸沮¶
多行徳惠恡惜光景愛好墳籍篤志勵節白首彌至若¶
乃淮南鴻寶之訣隴西地動之儀太乙遁甲之書九章¶
厯象之術幼女銀鉤之敏允南風角之妙太倉素問之¶
方中散琴操之法咸悉搜求莫不精詣爰及卞射茍棊¶
蘇卜管筮一見便曉皆不用心張華之博物馬鈞之巧¶
思劉向之知㣲葛洪之養性兼此數賢一人而巳門人¶
<pb:KR4h0126_WYG_005-39b>¶
恒法闓等慕遙風於緱氏繪遺像於橋陽勒𤣥碑而相¶
質騰絳霄之流芳乃為銘曰¶
留舄表化棄劒凝神徘徊紫氣照耀丹鱗厥跡猶在餘¶
風可遵誰其嗣此淵哉淑人髙行邁種盛徳日新朗猶¶
懸鏡欝似貞筠身以𢎞道行不違仁昔游纓綬頡頏縉¶
紳厭乎匡救勞彼問津亦既解組乃襲山巾逺尋丘壑¶
髙蹈風塵情無緬世隱不隔真結宇依巖貞棲茂草水¶
玉留年精華却老乃有令問兼斯夀考泉過危庭峯臨¶
<pb:KR4h0126_WYG_005-40a>¶
窈洞露凝蘭階雲生桂棟日斜欄席花落窗甕尚平未¶
反王孫不旋海桑交易陵谷貿遷豐碑有樹遺烈無騫¶
　　　與湘東王繹書(侯景亂世祖徵兵湘州刺史河/東王譽拒命世子方等征之敗)¶
　　　　(死圍譽長沙既乆内外斷絶雍州刺史武陵/王紀率師東下時綸為南徐州刺史加大都)¶
　　　　(督討景至郢州聞譽圍急欲往救之為軍糧/不繼遂止與世祖書世祖復書陳河東有罪)¶
　　　　(不可解圍之状綸省書流涕曰天下之事一/至於斯世祖聞其强盛乃遣王僧辯帥舟師)¶
　　　　(一萬以逼綸譽城陷被誅綸討/景兵敗走汝南為魏人所害)¶
伏以先朝聖徳孝治天下九親雍睦四表無怨誠為國¶
<pb:KR4h0126_WYG_005-40b>¶
政實亦家風惟余與爾同奉神訓宜敦㫖喻共承無改¶
且道之斯美以和為貴況天時地利不及人和豈可手¶
足肱支自相屠害日者聞譽專情先訓以幼陵長湘峡¶
之内遂至交鋒方等身遇亂兵斃於行陣殞於吳局方¶
此非寃聞問號怛惟増摧憤念以兼悼當何可稱吾在¶
州所居遙隔雖知其状未喻所然及屆此藩備加覿訪¶
咸云譽應接多替兵糧閉壅弟教亦不悛故興師以伐¶
譽未識大體意斷所行雖存急難豈知竊思不能禮爭¶
<pb:KR4h0126_WYG_005-41a>¶
復以兵来蕭牆興變體親成敵一朝至此能不嗚呼既¶
有書問雲雨傳流噂&KR0689;其間委悉無因詳究方今社稷¶
危恥創巨痛深人非禽蟲在知君父即日大敵猶强天¶
讐未雪余爾昆季在外三人如不匡難安用臣子惟應¶
剖心嘗膽泣血枕戈感誓蒼穹憑靈宗祀晝謀夕計共¶
思康復至於其餘小忿或宜寬貸誠復子憾須臾将奈¶
國寃未逞正當輕重相推小大易奪遣無益之情割下¶
流之悼𢎞豁以理通識勉之今巳喪鍾山復誅猶子將¶
<pb:KR4h0126_WYG_005-41b>¶
非揚湯止沸吞氷療寒若以譽之無道近逺同疾弟復¶
效尤攸非獨罪幸寬於衆議忍以事寧如使外寇未除¶
家禍仍構料今訪古未或弗亡夫征戰之理義在克勝¶
至於骨肉之戰愈勝愈酷捷則非功敗則有喪勞兵損¶
義虧失多矣侯景之軍所以未窺江外者正為藩屏盤¶
固宗鎮强宻若自相魚肉是代景行師景便不勞兵力¶
坐致成效醜徒聞此何快如之又荘鐵小豎作亂乆挟¶
觀寧懐安二侯以為名號當陽有事充掣殊廢備境第¶
<pb:KR4h0126_WYG_005-42a>¶
聞征伐復致分兵便是自於瓜州至於湘雍莫非戰地¶
悉以勞師侯景卒承虚藉舋浮江豕突豈不表裏成虞¶
首尾難救可為寒心其事巳切弟若苦陷洞庭兵戈不¶
戢雍川疑迫何以自安必引進魏軍以求形援侯景事¶
等内癰西秦外同瘤腫直置闗中以為咽氣況復貪狼¶
難測勢必侵吞弟若不安家國去矣吾非有深鑒獨能¶
𢎞理正是採藉風謠博叅物論咸以為疑皆欲解體故¶
耳自我國五十許年恩格𤣥穹徳彌赤縣雖有逆難未¶
<pb:KR4h0126_WYG_005-42b>¶
亂邕熙溥天率土忠臣憤慨比屋罹禍忠義奮發無不¶
抱甲負戈衝冠裂眥咸欲剚刃於侯景腹中所須兵主¶
唱耳今人皆樂死赴者如流弟英畧振逺雄伯當代惟¶
徳惟藝資文資武拯溺濟難朝野咸屬一匡九合非弟¶
而誰豈得自違物望致招羣讟其間患難具如所陳斯¶
理皎然無勞請箸驗之以實寧須確引吾所以間闗險¶
道出自東川政謂上游諸藩必連師狎至庶以殘命預¶
在行間及到九江安北兄遂泝流更上全由餼饋懸斷¶
<pb:KR4h0126_WYG_005-43a>¶
卒食半菽阻以菜色無因進取侯景方延假息復緩誅¶
刑信增號憤啟處無地計瀟湘穀粟猶當紅委若阻弟¶
嚴兵惟事交切至於運轉恐無暇發遣即日萬心慊望¶
惟在民天若遂等西河時事殆矣必希令弟豁照兹途¶
解汨川之圍存社稷之計使其運輸糧儲應贍軍旅庶¶
叶力一舉指日寧泰宗廟重安天下清復推弟之功豈¶
非幸甚吾才懦兵寡安能為役所寄令弟庶得申情朝¶
聞夕死萬殞何恨聊陳聞見幸無怪焉臨紙號迷諸失¶
<pb:KR4h0126_WYG_005-43b>¶
次緒(梁書無藝文載云先朝聖徳孝治天下九親維睦/四表  怨誠為國政實亦家風弟𢎞識逺鑒無俟)¶
(傍説事重情切不能黙巳勞兵損義虧失多矣可謂吞/氷療寒揚湯止沸侯景所以未敢窺兵江外正為藩屏)¶
(盤固宗鎮强宻若自相魚肉是謂代景行師昔廉藺二/虎且猶不鬭況弟與湘雍方須叶力惟親惟急萬倍於)¶
(斯同怨同恥尤甚昔事豈得各恣日前不思乆逺安臥/積薪日待焚熾狂夫尚猶阻之智者反致其惑所冀聴)¶
(識一聞斯悟/與前語小異)¶
　　　責王僧辯書¶
　　　　(綸大修鎧仗將討侯景湘東王繹惡之遣僧/辯等帥舟師東趣江郢聲言拒任約且云送)¶
　　　　(邵陵王還江陵軍至鸚鵡洲司馬劉龍虎等/潛送質於僧辯綸遣其子將兵擊之以書責)¶
<pb:KR4h0126_WYG_005-44a>¶
　　　　(僧辯僧辯送書於繹繹/令進軍綸軍潰走武昌)¶
將軍前年殺人之姪今嵗伐人之兄以此求榮恐天下¶
不許(資治通鑑辯姪謂河/東王譽僧  討斬之)¶
　　　謝令賚馬啟¶
連翩絶景沃若追風超渥水之形踰大宛之狀荷傳西¶
蕃將達宫閫無任城之氣勇降東平之嘉錫何以揚名¶
沙漠仰稱隆慈戀徳銘心矚恩雨淚(藝文/類聚)¶
　　　讓丹陽尹初表¶
<pb:KR4h0126_WYG_005-44b>¶
臣進非民譽退異宗英尸居戎號巳紊彝典況京兆五¶
守西漢難追河南二尹東京罕繼審己循涯自知莫可¶
街談巷議尤見不勝¶
　　　祀魯山神文¶
敬奠魯君之靈竊以首山鬱律表二叔之清風趙國隠¶
淪擅三公之靈迹北坂祠城流光夜起東嶺叢室甘雨¶
晝零故能徵應不騫介福無爽金壇玉宇是衆妙之遊¶
遨丹崖翠幄信靈人之響像霓裳孔盖轉日車而競前¶
<pb:KR4h0126_WYG_005-45a>¶
駕象乘豹載靈旗而總集江妃漢女含睇来趨湘娥洛¶
嬪宜言在側鳴璆撫劒浹席徘徊絳節陳竽滿堂繁會¶
奠椒懐糈之歡傳巵代舞之樂桂醑溢於羽樽蕙肴盈¶
於蘭藉既醉既飽景福攸同不震不騰神保是格炰胾¶
之薦巳畢慶報之澤攸先願化昌而俗阜俾多祜之在¶
旃同匪石之無轉欣滯穗之有年惟東皇兮戾止等南¶
山而不騫¶
　　　贈言賦序¶
<pb:KR4h0126_WYG_005-45b>¶
張雲麾問望之美作牧南蕃維舟江漢留連飲餞發邁¶
有期會面無日依依别袂恨恨江干古人贈别以言聊¶
為贈言賦¶
　　忠壯世子方等(字實相元帝長子為/都督征河東王溺死)¶
　　　散逸論(方等有俊才性愛林泉特好散逸母徐/妃以嫉妬失寵世祖因惡方等方等懼)¶
　　　　(故述論以/申其志焉)¶
人生處世如白駒過隙耳一壺之酒足以養性一簞之¶
食足以怡形生在蓬蒿死葬溝壑瓦棺石槨何以異兹¶
<pb:KR4h0126_WYG_005-46a>¶
吾嘗夢為魚因化為鳥當其夢也何樂如之及其覺也¶
何憂斯類良由吾之不及魚鳥者逺矣故魚鳥飛浮任¶
其志性吾之進退恒存掌握舉手懼觸搖足恐障若使¶
吾終得輿魚鳥同遊則去人間如脱屣耳¶
　　　啟父湘東王¶
　　　　(方等母徐妃失寵意不自安㑹髙祖欲見諸/王長子世祖遣方等入侍方等欣然升舟行)¶
　　　　(至繇水值侯景亂世祖召之方等啟云云世/祖省書歎息知無還意乃配步騎使援京師)¶
昔申生不愛其死方等豈顧其生(梁/書)¶
<pb:KR4h0126_WYG_005-46b>¶
　　臨賀王正德(字公和武帝弟臨川王宏子初武帝/養為子及昭明立封西豐侯進臨賀)¶
　　　通武帝啟¶
　　　　(侯景反立正德為主攻拔建業見武帝請還/為王復令正徳通啟正徳有怨言矯詔殺之)¶
前為景所擒使攝四海辭不獲免權總萬機今景既入¶
輔乞解僭濫以王還邸(魏/書)¶
　　蕭昱(字子真武帝従父/弟歴晉陵太守)¶
　　　上武帝請解職表(昱志願邊州髙祖以其輕脱/不許遷給事黄門侍郎上表)¶
　　　　(詔/答)¶
<pb:KR4h0126_WYG_005-47a>¶
夏初陳啟未垂採照追懐慙懼實戰胸心臣聞暑雨祁¶
寒小人猶怨榮枯寵辱誰能忘懐臣藉以往因得預枝¶
戚之重緣報既雜時逢坎壈之運昔在齊季義師之始¶
臣乃幼弱粗有識慮東西阻絶歸赴無由雖未能負戈¶
擐甲實銜淚憤懣潛伏東境備履艱危首尾三年亟移¶
數處雖復飢寒切身亦不以凍餒為苦每涉驚疑惶怖¶
失魄既乖致命之節空有項領之憂希望開泰冀䝉共¶
樂豈期二十餘年功名無紀畢此身骸方填溝壑丹誠¶
<pb:KR4h0126_WYG_005-47b>¶
素願溘至長罷俯自哀憐能不傷歎夫自媒自衒誠哉¶
可鄙自譽自伐實在可羞然量己揆分自知者審陳力¶
就列寧敢空言是以常願一試屢成干請夫上應𤣥象¶
實不易叨錦不輕裁誠難其製過去業障所以致乖算¶
測聖監既謂臣愚短不可試用豈容乆居顯禁徒穢黄¶
樞忝竊稍積恐招物議請解今職乞屏退私門伏願天¶
照特垂允許臣雖叨榮兩宫報効無地方違省闥伏深¶
戀悚¶
<pb:KR4h0126_WYG_005-48a>¶
　　　武帝答蕭昱手詔¶
昱表如此古者用人必前明試皆須績用既立乃可自¶
退之髙昔漢光武兄子章興二人並有名宗室就欲習¶
吏事不過章為平陰令興為緱氏宰政事有能方選郡¶
守非直政績見稱即是光武猶子昱之才地豈可比類¶
焉往嵗處以淮南郡既不肯行續用為招逺將軍鎮北¶
長史襄陽太守又以邊外致辭改除招逺將軍永嘉太¶
守復云内地非願復問晉安臨川隨意所擇亦復不行¶
<pb:KR4h0126_WYG_005-48b>¶
解巾臨郡事不為薄數有致辭意欲何在且昱諸兄遞¶
居連率相繼推轂未嘗缺嵗其同産兄景今正居藩鎮¶
朕豈厚於景而薄於昱正是朝序物議次第若斯於其¶
一門差自無愧無論今日不得如此昱兄弟昔在布衣¶
以處成長於何取立豈得任情反道背天違地孰謂朝¶
廷無有憲章特是未欲致之於理既表解職可聴如啟¶
(昱兄景昌昂/並為刺史)¶
　　鄱陽嗣王範(字世儀鄱陽王恢子/嗣爵歴合州刺史)¶
<pb:KR4h0126_WYG_005-49a>¶
　　　題舊琵琶(範愛竒玩古嘗得舊琵琶/題以示湘東王作賦和之)¶
齊竟陵世子範嗟人往物存攬筆為詠(南史王案此梁/鄱陽  世子而)¶
(云齊竟陵世/子不可曉)¶
　¶
　¶
　¶
　¶
　¶
<pb:KR4h0126_WYG_005-49b>¶
　¶
　¶
　¶
　¶
　¶
　¶
　¶
　梁文紀巻五¶
