# -*- mode: mandoku-view; -*-
#+TITLE: 梁文紀
#+DATE: 2015-08-25 00:38:53.270788
#+PROPERTY: ID KR4h0126
#+PROPERTY: BASEEDITION WYG    
#+PROPERTY: JUAN 提要
<pb:KR4h0126_WYG_000-1a>¶
欽定四庫全書　　　　　集部八¶
　梁文紀　　　　　　　　總集類¶
　　提要¶
　　　　臣等謹案梁文紀十四巻明梅鼎祚編是集¶
　　　　採梁一代之文多取之梁書南史及諸家文¶
　　　　集故所録不甚繁碎考証亦頗精核惟以後¶
　　　　梁蕭巋退附外國之後不與諸王同列殊乖¶
　　　　次序又侯景矯詔入於簡文帝文内亦非事¶
<pb:KR4h0126_WYG_000-1b>¶
　　　　寔他若梁武帝請諡荅詔不著其人稍為疎¶
　　　　漏江淹集作於齊代者割以入齊齊文紀既¶
　　　　已發例何佟之之文乃云以上作於齊朝以¶
　　　　下作於梁世但為分注而全入此集亦未免¶
　　　　自亂其例然較他集終為有條理也梁代沿¶
　　　　永明舊製競事浮華故裴子野撰雕蟲論以¶
　　　　砭其失簡文帝與湘東王書曰六典三禮所¶
　　　　施則有地吉凶嘉賔用之則有所未聞吟咏¶
<pb:KR4h0126_WYG_000-2a>¶
　　　　性情反擬内則之篇操筆寫志更摹酒誥之¶
　　　　作遲遲春日反學歸藏湛湛江水遂同大傳¶
　　　　又曰時有効謝康樂裴鴻臚文者亦頗有惑¶
　　　　焉謝客吐言天拔出於自然時有不拘是其¶
　　　　糠粕裴氏乃良史之才無篇什之美謝故巧¶
　　　　不可階裴亦拙不宜慕一代帝王持論如是¶
　　　　宜其風靡波蕩文體日趨華縟也然古文至¶
　　　　梁而絶駢體乃以梁為極盛殘膏賸馥沾溉¶
<pb:KR4h0126_WYG_000-2b>¶
　　　　無窮唐代沿流取材不盡譬之晚唐五代其¶
　　　　詩無非側調而其詞乃為正聲寸有所長四¶
　　　　六既不能廢則梁代諸家亦未可屏斥矣乾¶
　　　　隆四十三年十月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　　總　校　官(臣/)陸　費　墀¶
