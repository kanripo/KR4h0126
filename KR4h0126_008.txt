# -*- mode: mandoku-view; -*-
#+TITLE: 梁文紀
#+DATE: 2015-08-25 00:38:53.480648
#+PROPERTY: ID KR4h0126
#+PROPERTY: BASEEDITION WYG    
#+PROPERTY: JUAN 卷八
<pb:KR4h0126_WYG_008-1a>¶
欽定四庫全書¶
　梁文紀卷八　　　　　　明　梅鼎祚　編¶
　　沈約¶
　　　武帝集序¶
文思安安欽明所以光宅日月光華南風所以興詠日¶
角之主出自諸生鋭頂之君少明古學漢髙宋武雖闕¶
章句歌大風以還沛好清談於暮年夫成天地之大功¶
膺樂推之寳運未或不文武兼資能事斯畢者也我皇¶
<pb:KR4h0126_WYG_008-1b>¶
誕縱自天生知在御清明内發疏通外典爰始貴㳺篤¶
志經術究淹中之雅㫖盡曲臺之奥義莫不因流極源¶
披條振藻若前疑往滯舊學罕通而超然直詣妙拔終¶
古善發談端精於持論置壘難踰摧鋒莫擬有同成誦¶
無假&KR0877;毫興絶節於髙唱振清辭於蘭畹至於春風秋¶
月送别望歸皇王髙宴心期促賞莫不超挺睿興濬發¶
神衷及登庸厯試辭翰繁蔚牋記風動表議雲飛雕蟲¶
小藝無累大道懐君人之大徳有事君之小心為下奉¶
<pb:KR4h0126_WYG_008-2a>¶
上形於辭㫖雖密奏忠規遺藁必削而國謨藩政存者¶
猶多逮乎俯應歸運仰修乾録載筆握簡各有司存如¶
綸之㫖時或染翰暨於設虡靈囿愷樂在鎬鹿鳴四牡¶
皇華棠棣之歌伐木采薇出車杕杜之讌皆詠志摛藻¶
廣命羣臣上與日月争光下與鍾石比韻事同觀海義¶
等窺天觀之而不測遊之而不知者矣竊惟左史記言¶
右史記事君舉必書無論大小況乎感而後思思而後¶
積積而後滿滿而後言若斯而已哉謹因亊立名隨源¶
<pb:KR4h0126_WYG_008-2b>¶
編次¶
　　　棊品序¶
奕之時義大矣哉體希微之趣&KR0877;竒正之情静則合道¶
動必適變若夫入神造極之靈經武緯文之徳故可與¶
和樂等妙上藝齊工支公以為手談王生謂之坐隠是¶
以漢魏名賢髙品間出晉宋盛士逸思争流雖復理生¶
於數研求之所不能渉義出乎幾爻象未之或盡聖上¶
聴朝之餘因日之暇廻景紆情降臨小道以為凝神之¶
<pb:KR4h0126_WYG_008-3a>¶
性難限入𤣥之致不窮今撰録名氏隨品詳書俾粹理¶
深情永垂芳于來葉¶
　　　辯聖論¶
聖人盖人中之&KR0877;明徳盡照精粹凝𤣥者或三聖竝時¶
或千載寂蔑聖人遺情忘已常以兼濟為念若不登九¶
五之位則其道不行非以黄屋玉璽為尊貴也文王造¶
周而未集武王集之而未成周公雖無王録而父兄二¶
聖之烈不可以不終若不表示聖功制禮作樂則太平¶
<pb:KR4h0126_WYG_008-3b>¶
之業不著二聖之美不彰孔子當無録之運值自晦之¶
時而云河不出圗洛不出書吾已矣夫欲以聖徳示天¶
下垂来世當仲尼在世之時世人不言為聖人也伐樹¶
削迹于七十君而不一值或以為東家丘或以為喪家¶
犬若不髙歎鳳鳥稱夢周公樂正雅頌各得其所則當¶
世安知其聖人乎¶
　　　七賢論¶
嵇生是上智之人值无妄之日神才髙傑故為世道所¶
<pb:KR4h0126_WYG_008-4a>¶
莫容風邈挺特䕃映於天下言理吐論一時所莫能參¶
屬馬氏執國欲以智計傾皇祚誅鋤勝已靡或有遺𤣥¶
伯太初之徒竝出嵇生之流咸已就戮嵇審於此時非¶
自免之運若登朝進仕映邁當時則受禍之速過于旋¶
踵自非霓裳羽帶無用自全故始以餌术黄精終於假¶
塗託化阮公才噐宏廣亦非衰世所容但容貌風神不¶
及叔夜求免世難如為有塗若率其恒儀同物俯仰邁¶
羣獨秀亦不為二馬所安故毁行廢禮以穢其徳崎嶇¶
<pb:KR4h0126_WYG_008-4b>¶
人世僅然後全仲容年齒不懸風力粗可慕李文風尚¶
景而行之彼嵇阮二生志存保已既託其迹宜慢其形¶
慢形之具非酒莫可故引滿終日陶瓦盡年酒之為用¶
非可獨酌宜須用侶然後成歡劉伶酒性既深子期又¶
是飲客山王二公悦風而至相與莫逆把臂髙林徒得¶
其遊放于野澤銜杯舉樽之致寰中妙趣固冥然不睹¶
矣自嵇阮之外山向五人止是風流噐度不為世匠所¶
駭且人本&KR0877;情情性宜有所託慰悦當年蕭散懐抱非¶
<pb:KR4h0126_WYG_008-5a>¶
五人之與其誰與哉¶
　　　齊武帝諡議¶
臣聞天徳平分而四時之名或異聖功一揆而皇王之¶
稱不同盖跡因事隨名由義立堯臣禹佐咸率兹典伏¶
惟盡寂窮微&KR0877;神獨照徳茂始裳之主道冠初耜之君¶
&KR0877;精靈於五緯駕貞明於三象初九勿用英氣凌雲負¶
掲日月仰揚霄漢龍姿鳳采煥若麗天登庸在試盛績¶
雲舉雖屈景潢汙降情尺木而拯世濟民浚發懐抱昔¶
<pb:KR4h0126_WYG_008-5b>¶
成湯百家仁被比屋文王十里化先寡妻前聖後賢重¶
規沓矩震雄圗于九江播靈威於夏汭旌斾未麾鯨鯢¶
自殞弗勞羌僰之長無待六事之人義等伐謀功髙善¶
陣建有國之符成定鼎之業㑹朝清明事資於牧野受¶
命作周非止於西伯視饍寝門孝徳光被守噐宗祧元¶
良載逺孠大寳以君百辟敷景化以致隆平守在四夷¶
威行海内囹圄寂寞禮讓交興八柄馭下九官咸事臨¶
朝凝默尊嚴若神風行日烜無思不暢至仁與造化争¶
<pb:KR4h0126_WYG_008-6a>¶
流靈威與雷霆齊軌上貫蒼昊下洞深泉春無凄風夏¶
無苦雨時若罔愆多稔如積三革不累五刃不砥庠塾¶
大啓儒雅雲集訓閲得宜蒐狩有序丹徼青丘之野跂¶
踵反舌之民浮深駕阻廻首革面北夷畏力獻琛内欵¶
不藉終軍之使無假絶漠之威嘉祥霧合祕瑞泉涌史¶
不輟文簡無虚日方當垂七曜之旗駕八龍之乗望禮¶
中嶽肆覲羣后造化不仁穆卜愆應慕切遺弓哀同遏¶
密晦朔不居殯宫将啟勒兹大名宜盡徽極¶
<pb:KR4h0126_WYG_008-6b>¶
　　　齊明帝諡議¶
臣聞君徳靡二辟王之名不一聖功無爽堯禹之稱或¶
殊兼以拯世寧亂致平未必同道崇墠増祧嘉號不可¶
相襲伏惟自天誕睿英聖在躬皇矣之符夙著蒸哉之¶
謠早集賔門納揆天平地成自南自北無思不韙在屬¶
負圗導揚末命值孠主狂凶人倫道盡宗社帖危瞻烏¶
靡託國難立長亂極治形四海樂推三靈以眷東向而¶
讓天下功髙代入流涕而膺寳位如就重負日昃劬勞¶
<pb:KR4h0126_WYG_008-7a>¶
躬親庶事撫辜納隍之念義同於罪已振民厚下之情¶
無廢於終食聰明神武逖聴邇聞萬目被張紘綱靡漏¶
御轡不迷寧藉聴於襄野大川可濟不待備於舟檝峥¶
嶸之下澤靡不懐寥廓之上明無不燭包以宇宙潤以¶
風雨霜露所交人跡所至百姓仰之而不知其始萬物¶
用之而罔識其終上庠廢業忽焉已久三載弗為淪弛¶
将及臨朝引領思隆雅訓貴逰胥萃俊造成羣方将驅¶
世反本既仁且夀告成東嶽髙宴汾陽造化不仁厭世¶
<pb:KR4h0126_WYG_008-7b>¶
云及放勲之慕不追負鄉之思空逺殯宫将撤輴軫難¶
留英聲茂實於是乎在¶
　　　徳皇后諡議(髙祖為雍州刺史后郗氏殂及踐/阼追崇為皇后有司議諡吏部尚)¶
　　　　(書約/議)¶
表號垂名義昭不朽先皇后應祥月徳比載坤靈柔範¶
隂化儀刑自逺俔天作合義先造舟而神猷夙掩所隔¶
升運宜式遵景行用昭大典謹按諡法忠和純備曰徳¶
貴而好禮曰徳宜崇曰徳皇后¶
<pb:KR4h0126_WYG_008-8a>¶
　　　齊司徒安陸昭王碑¶
公諱緬字景業南蘭陵人也稷契身佐唐虞有大功於¶
天地商武姬文所以膺圗受籙蕭曹扶翼漢祖滅秦項¶
以寧亂魏氏時乗于前皇齊握符于後靈源與積石争¶
流神基與極天比峻祖宣皇帝雄材盛烈名盖當時考¶
景皇帝含道居貞巻懐前代公含辰象之秀徳體河嶽¶
之上靈氣蘊風雲身負日月立行可模置言成範英華¶
外發清明内昭天經地義之徳因心必盡簡久逺大之¶
<pb:KR4h0126_WYG_008-8b>¶
方率由斯至挹其源者㳺泳而莫測懐其道者日用而¶
不知昭昭若三辰之麗于天滔滔猶四瀆之紀于地六¶
幽允洽一徳無爽萬物仰之而彌髙千里不言而斯應¶
若夫彈冠出仕之日登庸涖事之年軍麾命服之序監¶
督方部之數斯固國史之所詳今可得而略也水徳方¶
衰天命未改太祖龍躍俟時作鎮淮泗如仁夕惕之志¶
中夜九廻龕世拯亂之情獨用懐抱深圗宻慮衆莫能¶
窺公陪奉朝夕從容左右盖同王子洛濱之嵗實惟辟¶
<pb:KR4h0126_WYG_008-9a>¶
疆内侍之年起予聖懐發言中㫖始以文學㳺梁俄而¶
入掌綸誥蘭桂有芬清暉自逺帝出乎震日衣青光方¶
軌茅社俾侯安陸受瑞析珪遂荒雲野式掌儲命帝難¶
其人公以宗室羽儀允膺嘉選協隆三善仰敷四徳博¶
望之苑載暉龍樓之門以峻獻替帷扆實掌喉唇奉待¶
漏之書銜如絲之㫖前暉後光非止恒授公以密戚上¶
賢俄而奉職出納惟允劎璽增華伊昔帝唐九官咸事¶
熊豹臨戭納言是司自此迄今其任無爽爰自近侍式¶
<pb:KR4h0126_WYG_008-9b>¶
賛權衡而皇情眷眷慮深求瘼姑蘇奥壤任切闗河都¶
㑹殷負提封百萬全趙之&KR1404;服叢臺方此為劣臨淄之¶
揮汗成雨曽何足稱乃鴻鶱舊吳作守東楚𢎞義讓以¶
朂君子振平惠以字小人撫同上徳綏用中典疑獄得¶
情而弗喜宿訟兩讓而同歸雖春申之大啟封疆鄧攸¶
之緝熙氓庶不能尚也夏首藩要任重推轂衿帶中流¶
地殷江漢南接衡巫風雲之路千里西通鄾鄧水陸之¶
塗三七是惟形勝閫外莫先建麾作牧明徳攸在乃暴¶
<pb:KR4h0126_WYG_008-10a>¶
以秋陽威以夏日澤無不漸螻蟻之穴靡遺明無不察¶
容光之微必照由近而被逺自巳而及物惠與八風俱¶
翔徳與五材並運逺無不懐邇無不肅邑居不聞夜吠¶
之犬牧人不覩晨飲之羊譽表六條功最萬里還居近¶
侍兼饗戎秩侯府寄隆儲端任顯東西兩晉兹選特難¶
羊琇願言而匪獲謝琰功髙而後至升降二宫令績斯¶
俟禁旅尊嚴主噐彌固禹穴神臯地埓分陜江左以來¶
常遞斯任東渚鉅海南望秦稽淵藪斯萃雚蒲攸在貨¶
<pb:KR4h0126_WYG_008-10b>¶
殖之民千金比屋郛&KR0437;之内雲屋萬家刑政繁舛舊難¶
詳一南山羣盜未足云多渤海亂繩方斯易理公下車¶
敷化風動神行誠恕既孚鉤距靡用不待赭汗之權而¶
奸渠必翦無假里端之藉而惡子咸誅被以哀矜孚以¶
信順南陽葦杖未足比其仁潁川時雨無以豐其澤公¶
攬轡升車牧州典郡感達民祗非待期月老安少懐塗¶
歌里詠莫不歡若親戚芬若椒蘭麾斾每反行悲道泣¶
攀車卧轍之戀争塗忘逺去思一借之情愈久彌結方¶
<pb:KR4h0126_WYG_008-11a>¶
城漢池南顧莫重千里北指崤潼平塗不過七百西接¶
嶢武闗路曾不盈千蠻陬夷徼重山萬里小則俘民略¶
畜大則攻城剽邑晉宋迄今有切民患烽鼓相望嵗時¶
不息椎埋穿掘之黨阡陌成羣慠法侮吏之人曽莫禁¶
禦累藩咸受其弊厯政所不能裁加以戎羯窺窬伺我¶
邉隙北風未起馬首便以南向塞草未衰嚴城於焉早¶
閉永明八載疆埸大駭天子乃心北眷聴朝不怡揚斾¶
漢南非公莫可於是驅馬原隰巻甲遄征威令首塗仁¶
<pb:KR4h0126_WYG_008-11b>¶
風載路軌躅清晏車徒不擾牛酒日至壺漿塞陌失義¶
犬羊其来久矣徴賦嚴切唯利是求首鼠疆界災蠧彌¶
廣公扇以廉風孚以誠徳盡任棠置水之情𢎞郭伋待¶
期之信金如粟而弗覩馬如羊而靡入雛雉必懐豚魚¶
不爽由是傾巢舉落望徳如歸椎髻髽首日拜門闕卉¶
服滿塗夷歌成韻禮義既敷威刑具舉彊民獷俗反志¶
遷情風塵不起囹圄寂寞富商野次宿秉停菑蝝蝗不¶
起豺虎逺跡北狄愳威闗塞謐静偵諜不敢東窺駝馬¶
<pb:KR4h0126_WYG_008-12a>¶
不敢南牧方欲振䇿燕趙席巻秦代陪龍駕於伊洛侍¶
紫盖於咸陽而遘疾彌留倐焉大漸耕夫釋耒桑婦下¶
機參請門衢竝走羣望維永明九年夏五月三十日辛¶
酉薨春秋三十有七城府颯然庶僚如霣男女老幼大¶
臨街衢接響傳聲不踰時而達于四境夷羣戎落幽逺¶
必至望城拊膺震動郛邑竝求入奉靈櫬藩司抑而弗¶
許雖鄧訓致劈面之哀羊公深罷市之慕對而為言逺¶
有慙徳神駕東還號送踰境奉觴奠以望靈仰蒼天而¶
<pb:KR4h0126_WYG_008-12b>¶
自訴震響成雷盈塗咽水公臨危審正載貽話言楚囊¶
之請雖幾而彌固衛魚之心身亡而意結二宫軫慟遐¶
邇同哀追贈侍中領衛将軍給鼔吹一部諡曰昭侯時¶
皇上納麓在辰登庸伊始允副朝端兼掌屯衛聞凶哀¶
震感絶移時因遘沈痾緜留氣序世祖日夜憂懐備盡¶
寛譬勉膳禁哭中使相望上雖外順皇㫖内殷私痛獨¶
居不御酒肉坐卧泣涕霑衣若此移年癯瘠改貌天倫¶
之愛振古莫儔及俯膺天眷入纂絶業分命懿親台牧¶
<pb:KR4h0126_WYG_008-13a>¶
並建對繁弱以流涕望曲阜而含悲改贈司徒因諡為¶
郡王禮也惟公少而英明長而𢎞潤風標秀舉清暉映¶
世學徧書部特善𤣥言鞶帨之麗篆籕之則窮六義於¶
懐抱究八體於毫端奕思之微秋儲無以競巧取睽之¶
妙流睇未足稱竒至公以奉上鳴謙以接下撫僚庶盡¶
聖徳之容交士林忘公侯之貴虚懐博納幽闗洞開宴¶
語談笑情瀾不竭譽滿天下徳冠生民盖百代之儀表¶
千年之領袖曽不憖留梁摧奄及豈唯僑終蹇謝興謠¶
<pb:KR4h0126_WYG_008-13b>¶
輟相而已哉見我僚舊均哀共戚怨天徳之無厚痛棠¶
隂之不留思所以克播遺塵敝之穹壤乃刋石圗徽寄¶
情銘頌其辭曰¶
天命𤣥鳥降而生商是開金運祚始玉筐三仁去國五¶
曜入房亦白其馬侯服周王本枝派別因菜命氏涉徐¶
而東義均梁徙自兹以降懐青拖紫崇基巖巖長瀾瀰¶
瀰惟聖造物龍飛天步載鼎載革有除有布髙皇赫矣¶
仰膺乾顧景皇蒸哉實啟洪祚喬嶽峻峙命世興賢應¶
<pb:KR4h0126_WYG_008-14a>¶
期誕徳絕後光前機以成務覺在民先位非大寳爵乃¶
上天爰始濯纓清猷濬發升降文陛逶迤魏闕惠露霑¶
吳仁風扇越涉夏踰漢政成朞月用簡必從日新為盛¶
在上哀矜臨下荘敬草木不夭昆蟲得性我有芳蘭民¶
胥攸詠羣夷蠢蠢巖别嶂分傾山盡落其從如雲挈妻¶
荷子負戴成羣廻首請吏曽何足云昔聞天道仁罔不¶
遂彼蒼如何興山止簣四牡方馳六龍頓轡斯民曷仰¶
邦國殄瘁齊隕晏平行哭致禮趙殂昌國列邦揮涕況¶
<pb:KR4h0126_WYG_008-14b>¶
我君斯皇之介弟哀感徒庶慟興雲陛階毁留攅川汎¶
歸軸競羞野奠争攀去轂遵渚號追臨渡望哭無絶終¶
古惟蘭與菊塗由帝渚朱軒靡駕東首塋園即宫長夜¶
逝川無待黄金難化鍾石徒刋芳猷永謝¶
　　　齊丞相豫章文憲王碑¶
世載冠冕之暉家開配天之業洪源邁於委水雲峰冠¶
於削成公自天攸縱非待河岳道亞生知徳備蔵往摩¶
赤霄而理翰望閶闔以上馳廻風飇於襟褎宅山川於¶
<pb:KR4h0126_WYG_008-15a>¶
懐抱爰初弱冠蔵器俟時康荘廣闢飾禮賢之館杞梓¶
備收罄滋蘭之畹既駕朱驂又敷衮職升降軒陛率由¶
孝敬謙以備物貴以在身再握勵已三吐忘勌公徳惟¶
民望位冠朝首儀表瑰雄風神秀傑每至三元首旦華¶
裔在庭執玉端闈冠冕百辟外夷震聳猶單于之懼王¶
商羣后瞻慕若衆星之俯日月雖復以周公之親居周¶
公之任道格皇天光被四海而小善靡失輶徳必從譬¶
由畎澮匪讓所以森致江河土壤同歸故能鬱成嵩岱¶
<pb:KR4h0126_WYG_008-15b>¶
保翼三善𢎞正九伐銘彼太常懸諸日月銘曰¶
大徳風邁具美雲從事貴愈貶禮峻彌恭且有厚命車¶
服以庸羽儀列辟冠冕羣龍周室多祜漢有餘慶奕奕¶
皇族於斯為盛公之綏之終和且敬是惟宗國庶邦作¶
詠¶
　　　齊太尉王儉碑¶
瞻旦奭而齊軫䡍夔龍而長騖百辟翹首譬列宿之仰¶
望舒千里結轍若派流之宗江漢及宋道盛運鼎命将¶
<pb:KR4h0126_WYG_008-16a>¶
改而曕烏所集未知適歸公髙卧閒宇獨咤虚室眷龍¶
顔以託夢詠日角以興言佇傅巖之下懐滋水之上慨¶
深板蕩念在濡足霸君亦慮屬一匡情降三顧卜匪熊¶
羆唯人是與公深覩興廢妙識人英察榮光於河渚攀¶
龍翼於雲漢傾方寸以奉國忘七尺以事君殊文共㑹¶
異軫同歸堆案盈几充庭滿室隨方引應斷決如流辭¶
不輟響紙無停筆精明外朗神彩傍映矖矚接其光景¶
風雲溢乎帷席嚻喧總至大薄相填齊鑣共軫並而不雜¶
<pb:KR4h0126_WYG_008-16b>¶
銘曰(鬱起後/有闕)¶
王公赫矣世載經綸四彼三傑六兹五臣徳參世命道¶
亞如仁屣步金門濯纓蘭疇激水上征培風鬱起¶
　　　齊太尉文憲王公墓誌銘¶
徳被九官功包十亂帝圗必舉皇猷偕煥斯謂國楨是¶
惟民幹翺翔禮園優㳺文館祕義煙涵瓌辭雨散揆路¶
揚輝台庭改觀方翊隆平燮兹天網福履每愆降年多¶
爽微言永謝庶僚誰長鐃吹罷音松風代響¶
<pb:KR4h0126_WYG_008-17a>¶
　　　齊太尉徐公墓誌銘¶
公美風儀善言笑愛重琴碁流連泉石拓宇東郊曖然¶
閒素榮貴之来無槩懐抱任居端揆萬務同歸簿領盈¶
前囂塵滿席直舉枉錯虚来實反天道不仁與善愆應¶
　　　太常卿任昉墓誌銘¶
天才俊逸文雅𢎞備心為學府詞同錦肆含華振藻鬱¶
焉髙致川谿望歸巖阿待闕幽光忽斷窮燈黯滅爾有¶
令聞蘭薫無絶¶
<pb:KR4h0126_WYG_008-17b>¶
　　　尚書右僕射范雲墓誌銘¶
合契興王匪勞物色乗風鬱起化成龍翼乃作喉脣帝¶
猷必舉乃作銓衡彛倫攸敘北京岨峻東川廻薄藴吾¶
名臣終天靡作¶
　　　長沙宣武王墓誌銘¶
山嶽鎮地日月麗天鄰幾者庶亞極稱賢峩峩哲人實¶
惟天縱徳基内美功成日用亦既東轅實拯朝難迅鋒¶
雷駭霜戈電斷震主必危功髙不賞哀動上霄痛銘𤣥¶
<pb:KR4h0126_WYG_008-18a>¶
壤聖武爰發後恥申寃大禮空備幽駕莫援¶
　　　司徒謝朏墓誌銘¶
嶽神昔降和氣今鍾以彼天爵欎為人龍崇基往峻世¶
徳今重漢車作傳靈位攸待我君應符非公莫宰華衮¶
既襲輕蘿自改形雖廟堂心猶江海經邦已備皇情廻¶
屬素騑輟御𤣥雲罷曲¶
　　　齊臨川王行状¶
公遵𤣥源於陵壑稟黄中之正氣其性逸其神凝端華¶
<pb:KR4h0126_WYG_008-18b>¶
表美弱齒𢎞貴著乎将立雲虚景暖岳秀川渟蘭桂不¶
踰其質珪璋未究其美幼而悦學業茂從師洽貫書塲¶
該綜文圃清暉秘譽燭野光朝¶
　　　齊司空栁世隆行状¶
公稟靈華嶽幼挺珪璋清襟素履發乎齠丱及長風質¶
洞逺儀止鮮華動容合矩吐言被律時沈攸之狼據陜¶
西氣陵物上而太祖登庸作宰天厯在躬攸之播封豕¶
之情總全荆之力兕甲十萬鐵馬千羣水陸長騖志窺¶
<pb:KR4h0126_WYG_008-19a>¶
皇邑公抗威川涘勇略紛紜顯晦有方出沒無緒攸之¶
乃反斾亘圍親受矢石増櫓乗埤嚴衝駕雉雲輣俯闕¶
地穴斜通半蔵晚餐負户晨汲公乃綏衆以武應敵以¶
竒靈鋒電耀威䇿雲舉事切三版之危氣損九天之就¶
殘寇外老逆黨内離焚舟委甲掬指宵遯公風標秀徹¶
噐範𢎞潤茂乎辭彩雅善鼓琴摛純蔡之髙芬纂鍾嵇¶
之妙曲雖嬰拂世務而素業無改臨姑蘇而想八桂登¶
衡山而望九疑七紆邦組三臨蕩甸五職瑞扇一司百¶
<pb:KR4h0126_WYG_008-19b>¶
揆故可以齊衡八凱方駕五臣¶
　　　齊朝丹徒故宫頌¶
聖祖神傑堯蹤漢烈岳峻雄圗天張武節墜命既升霸¶
略将騁清渭走烽濁河獻警恃峭劍闗慿深桂嶺彛章¶
委闕禮樂沉河拯壓傾構引溺危波盡物稱瑞窮靈委¶
和𤣥精翼日丹羽巢阿¶
　　　雪賛¶
火競乃上炎隂矯亦下潤獨有凝雨姿貞晼而無殉排¶
<pb:KR4h0126_WYG_008-20a>¶
雲寧自髙晞光本非恡委谷不辭深因巖豈知峻潔貌¶
雖同賞英心共誰振¶
　　　髙士賛¶
余之所謂髙士者悠悠皆是請試言之聖人蒞天下則¶
賢人賛輔卨益臯陶是也自中智以下莫有不學以從¶
政佐國安民者也易曰聖人之大寳曰位非學則不得¶
也學所以行其志孝悌慈仁信義是也雖誦先王之典¶
謨而不行其志聖人之大寳亦不可得也要須學行兼¶
<pb:KR4h0126_WYG_008-20b>¶
有然後取之悠悠之徒莫不攘袂而議進取怒目而争¶
權利悦愚諂闇茍得忘亷若斯人者豈入國士之塗動¶
衣冠之盼藉此而登髙位未或有也賛曰¶
亦有哲人獨執髙志避世避言不友不事恥從汙禄靡¶
惑守餌心安藜藿口絶炮胾取足落毛寧懐組織如金¶
在沙顯然自異猶玉在泥湼而不緇身標逺迹名重前¶
記有美髙尚處知若無劣哉羣品事静心驅茍能立志¶
争此匹夫進忘隕穫退守恬愉曰仁與義其逕不迂為¶
<pb:KR4h0126_WYG_008-21a>¶
之則至非物所拘宦成名立陟彼髙衢¶
　　　銷聲賛¶
寂矣栖魂非海非樊若人焉往斯理空存天標已曖絶¶
羽孤鶱堯逢豈讓札值奚言¶
　　　齊明帝哀䇿文¶
龍菆既徹備物已陳殯宫無夜夕燎終晨號環輬幄攀¶
標應路容衛弗改軒檻如故望東川而不追仰昊天而¶
自訴列聖同軌諡法樹聲爰詔掌牘式播遺英其辭曰¶
<pb:KR4h0126_WYG_008-21b>¶
五曜在天遞作民主赫矣髙帝蒸哉孠武多難固業殷¶
憂啟聖時惟我皇功符受命爰始濡足坐運機深鵬逝¶
風舉龍動雲隂之郢南泝御豫西臨體兹大徳懐此小¶
心賔于四門四門穆穆納于百揆百揆肅肅徳浸堇荼¶
仁被比屋何逺何邇無思不服孠君喪道不式典謨神¶
噐業業事等瞻烏民懐真主后来其蘇皇天眷命授以¶
籙圗臨朝凝晬昧旦丕顯斟酌前王擇其令典不言斯¶
應不行斯踐路臺靡營離宫弗宴眷言膠塾𢎞啟上庠¶
<pb:KR4h0126_WYG_008-22a>¶
軌儀四代祖述三王徳暉内動英華外揚禮行罇俎義¶
及幽荒仰庶天徳降年永久北極齊光南山獻夀滄溟¶
奄竭嵩岱皆朽沴非昊穹惟余之咎攀龍詎幾大隧𤣥¶
𤣥厭世崇陛即宫下泉殯階已遽素幙髙鶱端闈洞啟¶
脣紼徐前背朱闕以南轉乗翠龍而東度經原野之荒¶
涼屬西成之云暮伐金鼔以清道揚悲笳而啓路極厚¶
地而不追終蒼天而永慕蒼梧晦逺眘徽不泯紀事寂¶
寞龜書可循哲王違世克播遺塵猗歟萬古輝光日新¶
<pb:KR4h0126_WYG_008-22b>¶
　　　賽蒋山廟文¶
我皇體天御宇望日表尊備樂變乎笙鏞鬱禮華於俎¶
豆邇無不懐逺無不肅鳥革𤣥素之容草移丹緑之状¶
泉露改味日月重光仰惟大王年踰二百世兼四代揚¶
玉桴布瑤席秦楚梁趙之巫把瓊茅而延佇燕衛宋鄭¶
之音結流風而成曲九疑之来蔽日三山之駕若雲¶
　　　脩竹彈甘蕉文¶
渭川長兼淇園貞幹臣脩竹稽首臣聞芟夷藴崇農夫¶
<pb:KR4h0126_WYG_008-23a>¶
之善法無使滋蔓翦惡之良圗未有蠧苗害稼不加窮¶
伐者也切尋蘇臺前甘蕉一叢宿漸雲露荏苒嵗月擢¶
本盈尋垂䕃含丈階縁寵渥銓衡百卉而與奪乖爽髙¶
下在心毎叨天功以為已力風聞籍聴非復一塗猶謂¶
愛憎異説所以挂乎嚴網今月某日有臺西階澤蘭萱¶
草到園同訴自稱雖慙杞梓頗異蒿蓬陽景所臨由来¶
無隔今月某日巫岫斂雲秦樓開照乾光𢎞普罔幽不¶
矚而甘蕉攅莖布影獨見鄣蔽雖處臺隅遂同幽谷臣¶
<pb:KR4h0126_WYG_008-23b>¶
謂偏辭難信敢察以情登攝甘蕉左近杜若江蘺依源¶
辨覆兩草各處異列同欵既有證據羌非風聞切尋甘¶
蕉出自藥草本無芬馥之香柯條之任非有松柏後凋¶
之心盖闕葵藿傾陽之識慿藉慶㑹稽絶倫等而得人¶
之譽靡即稱平之聲寂寞遂使言樹之草忘憂之用莫¶
施無絶之芳當門之弊斯在防賢敗政孰過於此而不¶
除戮憲章安用請以見事徙根翦葉斥出臺外庶懲彼¶
將来謝此衆屈¶
<pb:KR4h0126_WYG_008-24a>¶
　　　冠子祝文¶
蠲兹令日元服肇加成徳既舉童心自化行之則至無¶
謂道賒敦以秋實食以春華無恥下問乃致髙車子孫¶
千億廣樹厥家¶
　　　連珠(二首/)¶
臣聞烈風雖震不斷蔓草之根朽壤誠微遂霣崇山之¶
峭是以一夫不經威於赫怒千乗或致亡於巧笑(經一/作佳)¶
(或作/必)¶
<pb:KR4h0126_WYG_008-24b>¶
臣聞鳴籟受響非有志於要風涓流長邁寧厝心於歸¶
海是以萬竅怒號不叩而咸應百川是納用卑而為宰¶
(百文苑/作平)¶
　¶
　¶
　¶
　¶
　梁文紀巻八¶
