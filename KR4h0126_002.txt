# -*- mode: mandoku-view; -*-
#+TITLE: 梁文紀
#+DATE: 2015-08-25 00:38:53.328423
#+PROPERTY: ID KR4h0126
#+PROPERTY: BASEEDITION WYG    
#+PROPERTY: JUAN 卷二
<pb:KR4h0126_WYG_002-1a>¶
欽定四庫全書¶
　梁文紀巻二　　　　　　明　梅鼎祚　編¶
　　簡文帝(名綱字世纘武帝第三子初封晉安王昭/明太子薨立為皇太子在位二年為侯景)¶
　　　(所弑廟/曰太宗)¶
　　　與湘東王繹書¶
　　　　(齊永明中文士王融謝朓沈約文章始用四/聲以為新變至梁轉拘聲韻彌尚麗靡復踰)¶
　　　　(於往時太宗在藩庾肩吾與東海徐摛呉郡/陸杲彭城劉遵劉孝儀儀弟孝威同被賞接)¶
　　　　(及居東宫又開文徳省置學士肩吾子信摛/子陵呉郡張長公北地傳𢎞東海鮑至等充)¶
<pb:KR4h0126_WYG_002-1b>¶
　　　　(其選與湘東王書論之○藝文/載作答湘東王和受試詩書)¶
吾輩亦無所遊賞止事披閲性既好文時復短詠雖是¶
庸音不能閣筆有慙伎癢更同故態比見京師文體懦¶
鈍殊常競學浮疎爭為闡緩𤣥冬脩夜思所不得既殊¶
比興正背風騷若夫六典三禮所施則有地吉凶嘉賓¶
用之則有所未聞吟詠情性反擬内則之篇操筆冩志¶
更摹酒誥之作遲遲春日翻學歸藏湛湛江水遂同大¶
傳吾既拙於為文不敢輕有掎摭但以當世之作歴方¶
<pb:KR4h0126_WYG_002-2a>¶
古之才人逺則楊馬曹王近則潘陸顔謝而觀其遣辭¶
用心了不相似若以今文為是則古文為非若昔賢可¶
稱則今體宜弃俱為盍各則未之敢許又時有效謝康¶
樂裴鴻臚文者亦頗有惑焉何者謝客吐言天拔出於¶
自然時有不拘是其糟粕裴氏乃是良史之才了無篇¶
什之美是為學謝則不届其精華但得其冗長師裴則¶
蔑絶其所長惟得其所短謝故巧不可階裴亦質不宜¶
幕故胸馳臆㫁之侣好名忘實之類方分肉于仁獸逞¶
<pb:KR4h0126_WYG_002-2b>¶
郤克于邯鄲入鮑忘臭效尤致禍决羽謝生豈三千之¶
可及伏膺裴氏懼兩唐之不傳故玉徽金銑反為拙目¶
所嗤巴人下里更合郢中之聽陽春髙而不和妙聲絶¶
而不尋竟不精討錙銖覈量文質有異巧心終愧妍手¶
是以握瑜懐玉之士瞻鄭邦而知退章甫翠履之人望¶
閩鄉而歎息詩既若此筆又如之徒以煙墨不言受其¶
驅染紙札無情任其搖襞甚矣哉文之横流一至於此¶
至如近世謝朓沈約之詩任昉陸倕之筆斯實文章之¶
<pb:KR4h0126_WYG_002-3a>¶
冠冕述作之楷模張士簡之賦周升逸之辯亦成佳手¶
難可復遇文章未墜必有英絶領袖之者非弟而誰每¶
欲論之無可與語思言子建一共商㩁辯兹清濁使知涇¶
渭論兹月旦類彼汝南朱丹既定雌黄有别使夫懷鼠¶
知慙濫竿自恥譬斯袁紹畏見子将同彼盜牛遙羞王¶
烈相思不見我勞如何(梁書○謝康樂靈運裴鴻臚子/野○儒鈍南史作懦鈍昔賢下)¶
(有以字蔑絶作義絶覈量作覆量妍手作妍耳藝文作/有異巧拙終愧醜妍文之横流作文章横流無可與語)¶
(吾子建南史作無可與晤/思吾子建朱丹作朱白)¶
<pb:KR4h0126_WYG_002-3b>¶
　　　答湘東王慶州牧書¶
雖心慕子文申威涿郡意存士雅慷慨臨江而不能遂¶
封狼居之山永空幕南之地逐北聊城追奔瀚海必欲¶
卷綬避賢辭病收迹¶
　　　答湘東王上王羲之書¶
試筆成文臨池染墨疏宻俱巧真草皆得似望城扉如¶
瞻星石不營雲飛之散何待曲辱之丹方當奉彼庭中¶
置之帳裏乍楷桐鈎時懸欹案戢意之深良不能巳¶
<pb:KR4h0126_WYG_002-4a>¶
　　　報湘東王(元帝金樓子云余為江州時/君賜報王克時為僕射領選)¶
京師有語云論議當如湘東王仕宦當如王克(太平/御覽)¶
　　　答南平嗣王餉舞簟書(南平嗣/王名恪)¶
濯龍之木文罽飾壇淮南之臺紫羅為薦未若五離九¶
折出桃枝之翠筍綺爛霞舒製雲母之脩竹南湘㸃淚¶
喻也未竒東宫赤花擬之非妙¶
　　　答定襄侯餉卧簟書(定襄侯名祗字敬/叔衡山侯恭弟)¶
筠篁多品篠簜雜名校色比竒獨此為貴自含蒼紫似¶
<pb:KR4h0126_WYG_002-4b>¶
乆暴於柯亭乍舒黝素若屢霑於湖水三伏餘炎九折¶
成用便可旅食南館髙卧北牕(北户録作謝/竿散卧簟啓)¶
　　　答新渝侯和詩書(新渝侯名映字文/明初封廣信縣侯)¶
垂示三首風雲吐於行間珠玉生於字裏跨躡曹左含¶
超潘陸雙鬢向光風流巳絶九梁插花步搖為古髙樓¶
懷怨結眉表色長門下泣破粉成痕復有影裏細腰令¶
與真類鏡中好面還将畫等此皆性情卓絶新致英竒¶
故知吹簫入秦方識來鳯之巧鳴瑟向趙始覩駐雲之¶
<pb:KR4h0126_WYG_002-5a>¶
曲手持口誦喜荷交并也¶
　　　誡當陽公大心書(大心字仁恕簡文帝子後/封尋陽王侯景亂遇害)¶
汝年時尚幼所闕者學可乆可大其惟學歟所以孔丘¶
言吾嘗終日不食終夜不寢以思無益不如學也若使¶
墻面而立沐猴而冠吾所不取立身之道與文章異立¶
身先須謹重文章且須放蕩¶
　　　答安吉公主餉胡子一頭書(一頭見/北户録)¶
方言異俗極有可觀山髙水逺宛在其貌不使去來執¶
<pb:KR4h0126_WYG_002-5b>¶
轡媲彼靑衣正當出入燒香還依丹轂豈直王濟女奴¶
獨有羅袴方使樂府行胡羞論歌舞垂賚新竒伏増荷¶
忭(南史云武帝女臨安安吉長城三/主並有文才而安吉最得令稱)¶
　　　與劉孝綽書(孝綽嘗為廷尉正簡文帝為晉安/王中普通四年為平西将軍雍州)¶
　　　　(刺史按此書/意乃其時也)¶
執别灞滻嗣音阻闊合璧不停旋灰屢徙玉霜夜下旅¶
鴈晨飛想凉燠得宐時候無爽既官寺務煩簿領殷湊¶
等張釋之條理同于公之明察雕龍之才本傳靈虵之¶
<pb:KR4h0126_WYG_002-6a>¶
譽自髙頗得暇逸於篇章從容於文諷頃擁旄西邁載¶
離寒暑曉河未落拂桂棹而先征夕鳥歸林懸孤帆而¶
未息足使邉心憤薄鄉思邅迴但離闊巳乆載勞寤寐¶
佇聞還驛以慰相思¶
　　　答張纉謝示集書¶
綱好文章於今二十五載矣竊嘗論之日月參辰火龍¶
黼黻尚且著於𤣥象章乎人事而况文辭可止詠歌可¶
輟乎不為壯夫揚雄實小言破道非謂君子曹植亦小¶
<pb:KR4h0126_WYG_002-6b>¶
辨破言論之科刑罪在不赦至如春庭樂景轉蕙承風¶
秋雨且晴檐梧初下浮雲生野明月入樓時命親賔乍¶
動嚴駕車渠屢酌鸚鵡驟傾伊昔三邉乆留四戰胡霧¶
連天征旗拂日時聞塢笛遙聽塞笳或鄉思凄然或雄¶
心憤薄是以沈吟短翰補綴庸言寓目寫心因事而作¶
(參初學記作三且/晴作朝晴詠作謳)¶
　　　與蕭臨川書(蕭子顯宗正卿出為臨川内史子/雲太府卿為臨川内史未定為何)¶
零雨送秋輕寒迎節江楓曉落林葉初黄登舟巳積殊¶
<pb:KR4h0126_WYG_002-7a>¶
足勞止解維金闕定在何日八區内侍厭直御史之廬¶
九棘外府且息官曹之務(闕/)應分竹南川剖符千里但¶
黑水初旋未申十千之飲桂宫既啓復乖雙闕之宴文¶
雅縱横即事分阻清夜西園眇然未克想征艫而結歎¶
望挂席而霑襟若使𢎞農書疏脱還鄴下河南口占儻¶
歸鄉里必遲靑泥之封且覯朱明之詩白雲在天蒼波¶
無極瞻之岐路眷慨良深愛護波潮敬勗光彩¶
　　　答蕭子雲上飛白書屏風書(赤牘作武帝答/誤見載藝文)¶
<pb:KR4h0126_WYG_002-7b>¶
得所送飛白書縑屏蠢十牒冠六書而獨美超二篆而¶
擅竒乍寫星區時圗鳥翅非觀觸石巳覺雲飛豈待金¶
璫便睹蟬翼聞諸衣帛前哲未巧懸彼帳中昔賢掩色¶
(牒一作疉卿書㫁云武帝謂蕭子雲言頃見王獻之書/白而不飛  書飛而不白可斟酌為之令得其衷子雲)¶
(乃以篆文為之雅合帝意/  據此豈或武帝荅耶)¶
　　　答徐摛(摛字士秀東海剡人太宗初為太子/轉家令兼掌管記後除太子左衛率)¶
山濤有言東宫養徳而巳但今與古殊時有監撫之務¶
竟不能黜邪進善少助國章獻可替不仰裨聖政以此¶
<pb:KR4h0126_WYG_002-8a>¶
慙惶無忘夕惕驅馳五嶺在戎十年險阻艱難備更之¶
矣觀夫全軀具臣刀筆小吏未嘗識山川之形勢介冑¶
之勤勞細民之疾苦風俗之嗜好髙閣之閒可來髙門¶
之地徒重玉饌羅前黄金在握浞訾栗斯容與自憙亦¶
復言羲軒以來一人而巳使人見此良足長歎(弇州云/接此書)¶
(端為朱异老姦發臺城之厄寧/無遺恨千載而下讀之如新)¶
　　　與徐摛書¶
時設書幌乍置筆牀(北户録四段公路云南/朝呼筆  管為一牀)¶
<pb:KR4h0126_WYG_002-8b>¶
　　　與魏南荆州刺史李志書(志字鴻道頓丘衛國/人魏通直散騎常侍)¶
　　　　(彪子建義初為南荆州刺/史歸梁  舊作東荆州誤)¶
卿門世奕葉中州舊族自金天失馭帝鼎南遷衣冠播¶
越不及俱邁豈可屈志羶戎乆淪胡壤今皇師外埽天¶
鉞四臨海蕩電飛雲蒸雨合所摧所剋是卿之具聞也¶
且偽國沸騰四方幅裂主虐臣姦牝雞亂政若能早識¶
事機翻歸有道豈直圖形長樂刻像鐘鼎時事易差相¶
思勉勵但明月闇投昔人為誡鄰藩贈藥有可虗懐密¶
<pb:KR4h0126_WYG_002-9a>¶
驛輕郵側望歸簡(並藝文類聚/葉一作英華)　(奕/)¶
　　　賀洛陽平啓¶
自函洛榛曠獯獫荐食乆絶正朔之風不覩輶軒之使¶
乗此戰心負斯戎足每興燔燧之警常勞守障之民自¶
非聖略𢎞宣天綱遐頓豈能使漢地盡收名王爭入方¶
今九服大同萬邦齊軌亭塞寢兵關候罷柝臣誠兼家¶
國倍深歡慶¶
　　　啓囚徒配役事啟¶
<pb:KR4h0126_WYG_002-9b>¶
伏以明慎三典寛簡八刑宸鑒每以垂心國誥是焉攸¶
切臣比時奉敕㫖權視京師雜事切見南北郊等處竝¶
啓請四五嵗以下輕囚助充使役優令聽獄官詳其可¶
否舞文之路自此而生将恐玉科重輕全關墨綬金書¶
去取更由丹筆愚謂宜詳立條制以為永準¶
　　　謝邵陵王禁錮啓¶
　　　　(邵陵王綸中大通四年為揚州刺史侵漁細巷/民少府丞何智通啓聞綸令客戴子髙於都)¶
　　　　(刺殺之髙祖令圍綸第捕子/髙綸匿不出坐免為庶人)¶
<pb:KR4h0126_WYG_002-10a>¶
臣綸習近宵人不能改過屢犯明憲三入刑科昔繆肜¶
掩扉曹儀著論布衣兄弟且相誡勗以臣居長終慙勸¶
勵仰負慈嚴心顔戰讋¶
　　　謝敕賚中庸講疏啓¶
若覩𤣥圭如觀金版洽日九披流光照灼慶雲五色垂¶
采氤氲天經地義之宗出忠入孝之道實立教之關鍵¶
徳行之指歸自非千年有聖得奉皇門無以識九經之¶
倫稟二門之致竊以周發上聖問五刑于箕子宣尼照¶
<pb:KR4h0126_WYG_002-10b>¶
極訪六儛於萇𢎞未有懸鏡獨曉仰均神鑒方知始畫¶
八卦風羲有慙正名百物軒轅為陋¶
　　　謝敕示苦旱詩啓¶
伏以九年之水不傷堯政七載之旱無累湯朝嵗𢎞則¶
公田巳修農勤則我庾惟億今者亢陽以來為日未乆¶
将恐督郵不黜失在汝南之守曝胔未收無傷河南之¶
尹而載勞興居仰發歌詠無愛珪璧有事山川菲飲食¶
矣加之以撤膳焉中夜不寐加之以申旦焉此唐虞之¶
<pb:KR4h0126_WYG_002-11a>¶
所闕如軒頊之所不逮(黜一/作除)¶
　　　謝賚碧慮棊子屏風啓¶
臣綱啓宣詔王佛慧奉宣敕㫖垂賚碧慮棊子屏風二¶
十牒極班馬之巧兼曹史之慮均天台之翠壁雜水華¶
之嘉名使雲母之窻慙其麗色琉璃之扇愧其含影仰¶
降聖慈曲垂霑逮喜逐恩來驩同鳯舞言因謝盡更類¶
三緘不任銘荷之誠謹奉啓謝以聞謹啓(水華藝文/作水葉)¶
　　　謝賚扇啟¶
<pb:KR4h0126_WYG_002-11b>¶
臣綱啓傳詔饒僧明奉宣敕㫖垂賚細綾大文畫栁蟬¶
山扇二柄文均析縷香發海檀肅肅清風即令象簟非¶
貴依依散彩便覺夏室含霜飲露靑蜩應三伏之脩景¶
羣飛黄雀送六月之南風蔽日垂隂薰澤慙采浮涼滌¶
暑蘋末愧吹聖人造物之巧俯萃庸薄王府好玩之恩¶
於兹下被頂戴曲私伏増欣躍謹奉啓事謝聞謹啓(初/學)¶
(記作羣/一  翔)¶
　　　謝敕賚織竹火籠啓¶
<pb:KR4h0126_WYG_002-12a>¶
池氷始浮庭雪向飛慈澤無涯時錫香被製此簡枝雕¶
斯早節文華九折用美十罏¶
　　　謝敕賚貂坐褥席啓¶
東瀛美毳不著馬彪之儀北朔文茵豈問張敞所記隂¶
炭既重寒井猶氷特降殊私温華曲被雖狐白千金織¶
成千種李頒漢被楊降曹氈不足以髣髴洪慈連類聖¶
澤¶
　　　謝敕賚方諸劒等啓¶
<pb:KR4h0126_WYG_002-12b>¶
纔發玉函彫竒溢目始開牙檢麗飾交陳巳匹丹霞之¶
暉乍比靑雲之制身文自貴器用惟宜寒暑兼華左右¶
相照(玉一作紫/牙一作況)¶
　　　謝敕賚善勝威勝刀啓(芝田録陶貞白有/二刀名善勝威勝)¶
氷鍔含采彫琰表飾名均素質神號脱光五寳初成曹¶
丕先荷其一二勝今造愚臣摠被其恩錫韓非之書未¶
足為比給博山之筆方此更輕(脱光河圖/書作胱光)¶
　　　謝敇賜玉佩啓¶
<pb:KR4h0126_WYG_002-13a>¶
臣綱言主衣裘智瑋奉宣敕㫖垂賚臣玉佩一具藍田¶
麗彩槐水鏤文飾以金闕之珠製以魯班之巧故以裾¶
端照色影外生光恩發内府猥垂霑賜臣方温謝徳比¶
振慙聲沐浴深慈欣荷交至不任云云(藍一/作昉)¶
　　　謝敕賚魏國獻錦等啟¶
山羊之毳東燕之席尚傳登髙之文北鄴之錦猶見胡¶
綾織大秦之草戎布紡𤣥莬之花¶
　　　謝敕賚長生米啓¶
<pb:KR4h0126_WYG_002-13b>¶
堯禾五尺未足稱珍漢苗九穗方斯非擬如隨瑞鹿若¶
降神烏暮律向游獻春方始食乃民天之貴粒有延齡¶
之名籍此資身因斯養性¶
　　　謝敕賚益州天門冬啓¶
逮自星橋見珍玉壘本草稱其輕身延壽實為上藥姬¶
晉之重丹桂曹丕之愛落英一䝉恩錫竊幸往代¶
　　　謝敕賚城邉橘啓¶
結根壟首垂隂陽塹甘踰石蜜味重金衣暉章縹李豈¶
<pb:KR4h0126_WYG_002-14a>¶
止稱於晉世上林美棗非獨髙於漢日¶
　　　謝敕賚河南菜啓¶
海水無波來因九譯周原澤洽味備百羞堯韭未儔姬¶
歜非喻¶
　　　謝敕賚大菘啓¶
呉愧千里之蓴蜀慙七菜之賦是知泮宫採茆空入魯¶
詩流火烹葵徒傳豳曲(並藝文/類聚)¶
　　　謝敕賚廣州塸等啓(州一/作門)¶
<pb:KR4h0126_WYG_002-14b>¶
淮南承月之杯豈均符彩西國浮雲之椀非謂瓌竒臣¶
南珍靡究未讀奏曹之表方物罕逢不識議郎之畫(太/平)¶
(御覽紅北戸録載簡文帝為太子上武帝啓云綱啓/謹奉  牋二千畨  又云特送四色紙三萬枚)¶
　　　叙南康簡王薨上東宫啓(南康簡王績字世謹/武帝第四子為江州)¶
　　　　(刺史母艱徵授安右将軍領石頭戍軍/亊大通三年薨于任  東宫昭明太子)¶
方當逸足長衢克固蕃屏而峰摧璧毁一朝云及綱兄¶
弟各從王役東守西撫常願陪承甲館同奉畫堂預得¶
西苑賦文北場旅食豈謂不幸獨隔昭世異林有悲飛¶
<pb:KR4h0126_WYG_002-15a>¶
鳴斯切伏惟殿下愛睦恩深常棣天篤北海云亡騎傳¶
餘藁東平告盡驛問留書嗚呼此恨復在兹日¶
　　　湘東王答晉安王叙南康簡王薨書(前啓乃簡/文為晉安)¶
　　　　(王時當亦及湘/東故有此答)¶
南康兄器宇冲貴風神英挺魏之中山徒聞退讓晉之¶
扶風雖號師範用今方昔若吞夢雲及尋陽私疾孝感¶
神明殆不勝喪扶而後起猶冀天道可期豈謂福善虗¶
説且分違易乆嘉㑹難逢綢繆宫閫不過紈綺之事離¶
<pb:KR4h0126_WYG_002-15b>¶
羣作鎮動迴星紀之厯志冀雙鸞之集遽居四鳥之悲¶
松茂柏悦夙昔歡忭芝焚蕙歎今用嗚咽¶
　　　謝東宫賜柿啓(尺牘作/元帝)¶
懸霜照采凌冬挺潤甘清玉露味重金液雖復安邑秋¶
獻靈關晩實無以匹此嘉名方兹擅美(並藝文/類聚)¶
　　　謝東宫賜裘啓¶
綱啓䝉賚豹裘一領降斯止謗垂兹信服物華雉毳名¶
髙鷰羽綱才慙齊相受白狐之飾徳謝漢蕃均黑貂之¶
<pb:KR4h0126_WYG_002-16a>¶
賜地捲朔風庭流花雪故以裾生惠氣袖起陽春荷¶
澤知慙瞻恩興戀不任下情謹啓事謝聞謹啓(初學/記)¶
　　　讓驃騎揚州刺史表¶
常願親侯就列希同特進之班角巾還第不競龍驤之¶
賞天澤無涯名器惣集竊以驃騎之官既為上将神州¶
之重實號中土故以彈壓六戎冠冕九牧豈止司𨽻絳¶
節金吾緹騎况復任摠皇畿位重連率何則驃騎之號¶
歴選為重元狩之中始自去病永平之建特授劉蒼齊¶
<pb:KR4h0126_WYG_002-16b>¶
憲為公主所申呉漢因羣臣之舉(太平/御覽)¶
　　　在州羸疾自解表¶
昔違紫複曽不弱冠今夢靑蒲逝将巳立願歸之謁不¶
逮宸矜民請之書遽降天允屬上黨之雄山西宣将五¶
校失道八尉驕貪一箭而解重圍更成戎阻九戰而絶¶
甬道翻就喪師雖王郭不追朱買難嗣實以褰襜明目¶
日夜厲精地雜黠羌民多獷俗人非公孝欲使任類汝¶
南勳異伯宗必須榮踰戊巳州牧良才實屬多士無令¶
<pb:KR4h0126_WYG_002-17a>¶
菲薄徒積妨賢¶
　　　謝為皇太子表¶
伏見詔書以臣為皇太子有命自天實驚物聽鴻名盛¶
典爰萃庸薄勢舉千鈞方兹未重髙摶九萬比此非遙¶
臣本凡蔽賓實無取特以毓慶雲霄慿暉璿極鳴玉内¶
侍指麾外蕃猶懼不任尚疑廢職况復監撫守從道著¶
前經恭敬温文義彰昔記震維禮絶離景事尊養徳北¶
宫賛業東序魏平非擬漢莊靡繼臣牧拙樊漢始獲言¶
<pb:KR4h0126_WYG_002-17b>¶
歸遂以下才屬當上嗣事異定陶之舉有類膠東之冊¶
将何以著三善之徳延四皓之遊屈叔譽之辭繹卞蘭¶
之頌¶
　　　拜皇太子臨軒竟謝表¶
臣聞團暉麗天洊雷居震必資令徳寔建賢明臣本空¶
薄器業無取巳慙好儒之志且乏豐下之姿叨逢慈奨¶
事出希世方将問安寢門視膳天幄察陳奏之章示嚴¶
警之書出龍樓而祗召息車馳道侍鑾輿而巡幸説經¶
<pb:KR4h0126_WYG_002-18a>¶
孔庭足踐閶闔風雲之勢斯近飛陵倒景神仙之舉超¶
然何以允副元良和兹守器逢師曠之褒值史丹之述¶
　　　為武陵王讓揚州表¶
臣延首靑冥傾心紫府言非東里誠譬北辰而滔滔雲¶
漢不被沛然之澤欝欝仙居方隔下臣之奏周任量力¶
固請所陳明主理奪伏冀照許臣聞繫風捕影涉求之¶
路靡階玉馬金舟適逺之資無託¶
　　　為南康王㑹理讓湘州表¶
<pb:KR4h0126_WYG_002-18b>¶
絲言自天而忽委王刻披雲而下墜浮舟千仞吕梁之¶
暢巳深摠轡萬尋懸車之懼非淺¶
　　　為長子大器讓宣城王表¶
襄野之辯尚對軒君𢎞羊之計猶干漢主徒以結慶璿¶
源乗䕃霄極一日千里困騏驥之馳高蔭百尺藉雲崖¶
之逺熈祖流聰慧之稱方建臨淮之國元仲表岐嶷之¶
資乃啓平原之封南郡奥部春穀名區民化仲翔之俗¶
山峻陵陽之嶺而緑車赤綬交映相暉金璽銀券炤灼¶
<pb:KR4h0126_WYG_002-19a>¶
光彩¶
　　　為子大心讓當陽公表(中大通四年以/皇孫封當陽公)¶
日蝕之餘無黄童之對荷㦸入榛異子烏之辯遂復早¶
建茅社夙聞井賦爵列五等綬參四色¶
　　　為子大欵讓石城公表¶
跪對鶴書俯羞鵜翼臣生處深宫未覿焦原之險不出¶
戸庭豈觀砥柱之峻臣聞坳塘沉水豈議大瀆之流覆¶
簣為峰終乖小魯之説¶
<pb:KR4h0126_WYG_002-19b>¶
　　　為寧國臨城二公入學表(簡文子大臨大同二/年封寧國公大連封)¶
　　　　(臨城公俱入國/學射䇿甲科)¶
臣聞瞻彼緝弧既次良冶相諸筍玉猶藉他山故沮渙¶
之水可居鄒魯之鄉為貴下帷投斧昔人以為精力弃¶
竿委麥先哲以為美談伏惟陛下𢎞至徳之微言闡無¶
為之妙説話郊講道不勞賈生之議就陽啓位無待公¶
玉之圖願得齒年國胄隨肩選造¶
　　　上昭明太子集别傳等表¶
<pb:KR4h0126_WYG_002-20a>¶
臣聞無懐有巢之前書契未作尊盧赫胥之氏墳典不¶
傳若夫正少陽之位主承祧之則口實為美唯稱啓誦¶
自兹厥後罕或聞焉昭明太子稟仁聖之姿縱生知之¶
量孝敬兼極温恭在躬明月西流幼有文章之敏羽籥¶
東序長備元良之徳藴兹三善𢎞此四聰非假二疎寧¶
勞四皓虎賁恧其經學智囊慙其調護豈止博望延賔¶
壽春能賦問疑棗據書戒慿陵而巳哉玉折何追星頽¶
靡續地尊虢嗣外陽之術無徴位比周儲緱山之駕不¶
<pb:KR4h0126_WYG_002-20b>¶
反臣以不肖妄作明離出入銅龍瞻仰故實思所以揄¶
揚盛軌宣記徳音謹撰昭明太子别傳文集請備之延¶
閣藏諸廣内永彰茂實式表洪徽¶
　　　請右将軍朱异奉述制㫖易義表¶
臣聞仰觀俯察定八卦之宗河圖洛書符三易之敎譬¶
彼影圭居四方之中極猶彼黄鍾總六律之殊氣疑關¶
永闢踰𢎞農之洞啓辭河既吐邁龍門之巳鑿臣以庸¶
蔽竊尚名理鑚仰㡬深伏惟舞蹈冐欲請侍中右衛将¶
<pb:KR4h0126_WYG_002-21a>¶
軍臣异於𤣥圃宣猷堂奉述制㫖易義𢎞闡聖作垂裕¶
䝉求謹以表聞伏願垂允¶
　　　請尚書左丞賀琛奉述制㫖毛詩義表¶
臣聞樂由陽來性情之本詩以言志政教之基故能使¶
天地咸亨人倫攸序故東魯夢周窮兹刪採西河紹魏¶
著彼纉述叶星辰而建詩觀斗儀而命禮以為陳徐雅¶
頌膏盲匪一燕韓篇什痼疾多端北海鄭君徒逢箋釋¶
南郡太守空為異序庶令中和永播碩學知宗大胥負¶
<pb:KR4h0126_WYG_002-21b>¶
師國子咸紹孝敬之徳化洽天下多識之風道行比屋¶
　　　謝賜新厯表¶
五司告肇萬壽載光琯叶璧輪慶休寶厯班和布政懸¶
闕徇道式𢎞敬授之典載闡浹辰之敎¶
　　　又謝賜新厯表¶
璿籥環璣鳯司肇律觀斗辨氣玉琯移春萬福惟新孔¶
固天保¶
　　　讓鼓吹表¶
<pb:KR4h0126_WYG_002-22a>¶
寛博為善不飾被於聲明縁寵成功未増榮於鐃管豈¶
宜響芳樹於西河鳴朝飛於黑水彼巳之譏何懼尸素¶
之誡知慙¶
　　　上白兔表¶
瑞表丹稜祥因舊沛四靈可邁既驗玉衡之精千嵗變¶
采有符明月之狀豈殊丹岫之羽來止帝梧庶比素質¶
之禽得遊君囿¶
　　　為南平王拜大司馬章¶
<pb:KR4h0126_WYG_002-22b>¶
臣度連宸萼地寔璿跗王業權輿夙奉締搆爰頒盧綰¶
同贊密謀豫均鄧禹俱奉明詔故摶飛九萬實假扶搖¶
之力冲天百尺無俟剞劂之勞¶
　　　為王規拜呉郡太守章¶
臣今願歛衽後思循墻所忝示山河而形勝顧浮橋而¶
不見蒼鷹一遊望仙掌而逮然方當駕吉祥之車入句¶
呉之地驅緹扇之馬撫奉徳之鄉製錦何階棼絲方始¶
　　　請條置徒作疏(武帝大同中刑獄枉濫徒居作/者具五任其無任者著升械帝)¶
<pb:KR4h0126_WYG_002-23a>¶
　　　　(在春宫見而愍/之上疏不從)¶
臣以比時奉敕權視京師雜事竊見南北郊壇材官車¶
府太官下省左裝等處上啓並請四五嵗以下輕囚助¶
充使役自有刑均罪等愆目不異而甲付錢署乙配郊¶
壇錢署三所於事為劇郊壇六處在役則優今聽獄官¶
詳其可否舞文之路自此而生公平難遇其人流泉易¶
啓其齒将恐玉科重輕全關墨綬金書去取更由丹筆¶
愚謂宜詳立條制以為永准¶
<pb:KR4h0126_WYG_002-23b>¶
　　　武帝手敕¶
頃年以來處處之役唯資徒讁逐急充配若科制繁細¶
義同簡約切須之處終不可得引例興訟紛紜方始防¶
杜姦巧自是為難更當别思取其便也(並隋/書)¶
　　　臨雍州原減民間資教¶
誠欲投軀决堤曝身求雨九伐方𢎞三驅未息役爨之¶
憂兵家斯急興師之費日用彌廣今春流既長艫舳爭¶
前轉漕相追饋糧不闕義存矜急無俟多費¶
<pb:KR4h0126_WYG_002-24a>¶
　　　臨雍州革貪惰敎¶
壯夫疲於擐甲匹婦勞於轉輸藜藿難充轉死溝壑春¶
蠶不暖寒肌冬收不周夏飽胡寧斯忍復加裒削傷盗¶
抵罪遂為十一之資金作贖刑翻成潤屋之產¶
　　　圖雍州賢能刺史敎¶
冀州表朱穆之象太丘有陳寔之畫或有留愛士氓或¶
有傳芳史籍昔越王鎔金尚思范蠡漢軍染畫猶髙賈¶
彪矧彼前賢寧志景慕可並圗象㕔事以旌厥善¶
<pb:KR4h0126_WYG_002-24b>¶
　　　罷雍州恩敎¶
折以片言事關徃聖寄之勿擾傳彼昔賢故刻木不對¶
畫獄無入吾自之雍矜懷圄犴幸得夭無虗旱地歇怪¶
蟲今軸車行塗舟艎且戒植柳官度尚或依然寄飯曹¶
僖猶思恩宥况義化君民節離寒暑憫兹岐路宜留惠¶
澤¶
　　　復臨丹陽敎¶
昔越張脩猛用𢎞美績邉延善政實著民謠吾冲弱寡¶
<pb:KR4h0126_WYG_002-25a>¶
能未明理道猥以庸薄作守京河将恐五袴無謠兩岐¶
難頌思立恩惠微宣風範¶
　　　移市敎¶
臨淮作守白鹿隨而忘反蕭令解綬黄雀從而不歸况¶
復衛卒遮車追民擁榜瞻言前古眇愧𢎞多吾旅泊冬¶
川阻兹涸水日中總㑹交貿遷移雖樊無外取要得所¶
求而旗亭舊體自有常處不容近違孔奮逺逐曹參正¶
恐舊肆盈虚或成彫廢¶
<pb:KR4h0126_WYG_002-25b>¶
　　　資遣孔燾二女敎¶
夫思人生至輕事惟悼往表閭式墓義匪字孤至如游¶
殷之息見撫張既橋𤣥之子受託魏王斯故美在令終¶
受兼身後故無錫令孔燾經術𢎞長志履貞槩遊處積年¶
一朝長往聞其在室二女並未有行可廣訪姻家務求¶
偶對¶
　　　甄異張景願復讎敎¶
夫理感禽魚道均荆棘亦有鄉因行改江以孝移張景¶
<pb:KR4h0126_WYG_002-26a>¶
願自縛到郡稱其父為韋法所殺今於公田渚斬法級¶
祭墓訖束身歸官昔沂澤撫劒河南執㦸逺符古義實¶
足可嘉防廣刃讎赦其桎梏之罪丁蘭雪恥擢以大夫¶
之位¶
　　　孔休源喪令¶
金紫光禄大夫孔休源立身中正行巳清恪昔嵗西浮¶
渚宫東泊枌壤毗佐蕃政實盡厥誠安國之詳審公儀¶
之亷白無以過之奄至殞喪情用惻怛今須舉哀外可¶
<pb:KR4h0126_WYG_002-26b>¶
備禮¶
　　　與湘東王令¶
　　　　(王規字威明瑯琊臨沂人騫之子為太子中/庶子大同二年卒太子出臨與湘東王令)¶
　　　　(世説新語補及尺牘作昭明太子誤昭明以/中大通三年四月薨五月立簡文帝為皇太)¶
　　　　(子至六年後始改元大同而王規以大同二/年卒則所稱皇太子者正簡文也是時昭明)¶
　　　　(薨凡五年矣梁/書紀傳自明)¶
威明昨宵奄復殂化甚可痛傷其風韻遒正神鋒標映¶
千里絶迹百尺無枝文辯縱横才學優贍跌宕之情彌¶
<pb:KR4h0126_WYG_002-27a>¶
逺濠梁之氣特多斯實俊民也一爾過隟永歸長夜金¶
刀掩芒長淮絶涸去嵗冬中巳傷劉子今兹寒孟復悼¶
王生俱往之傷信非虗説(劉謂劉/孝綽)¶
　　　又¶
　　　　(蕭愷子顯第二子除太子洗馬遷中舍人太/宗在東宫早引接之時中庶子謝嘏出守建)¶
　　　　(安於宣猷堂宴餞並召時才賦詩愷/詩先成其辭又美太宗與湘東王令)¶
王筠本自舊手後進有蕭愷可稱信為才子¶
　　　與衡山侯恭手令(恭字敬範南/平王偉子)¶
<pb:KR4h0126_WYG_002-27b>¶
　　　　(雍州蠻引魏冦詔恭赴援仍除寧蠻校尉雍/州刺史太宗少與恭游特被賞狎至是手令)¶
　　　　(恭至州治/果有聲績)¶
彼士流骯髒有關輔餘風黔首扞格但知重劒輕死降¶
胡惟尚貪惏邉蠻不知敬讓懷抱不可皁白法律無所¶
用施願充實邉戍無數遷徙諜候惟逺箱庾惟積長以¶
控短靜以制躁早䝉愛念敢布腹心¶
　　　與劉孝儀令(尺牘作昭明太子此與/前論王規之誤一也)¶
　　　　(劉遵字孝陵彭城安上里人有學行工文為/晉安王宣惠雲麾二府記室轉南徐州治中)¶
<pb:KR4h0126_WYG_002-28a>¶
　　　　(王後為雍州復引為安北諮議參軍帶邔縣/令及王立為皇太子仍除中庶子遵自隨藩)¶
　　　　(及在東宫偏䝉寵遇大同元年卒太子/深悼惜之與遵從兄陽羨令孝儀令)¶
賢從中庶奄至殞逝痛可言乎其孝友淳深立身貞固¶
内含玉潤外表瀾清美譽嘉聲流於士友言行相符始¶
終如一文史該富琬琰為心辭章博贍𤣥黄成采既以¶
鳴謙表性又以難進自居未嘗造請公卿締交榮利是¶
以新沓莫之舉杜武弗之知自阮放之官野王之職栖¶
遲門下巳踰五載同僚巳陟後進多升而怡然清静不以¶
<pb:KR4h0126_WYG_002-28b>¶
少多為念確爾之志亦何易得西河觀寶東江獨步書¶
籍所載必不是過吾昔在漢南連翩書記及忝朱方從¶
容坐首良辰美景清風月夜鷁舟乍動朱鷺徐鳴未嘗¶
一日而不追隨一時而不㑹遇酒闌耳熱言志賦詩校¶
覆忠賢𣙜揚文史益者三友此實其人及𢎞道下邑未¶
申善政而能使民結去思野多馴雉此亦威鳯一羽足¶
以驗其五徳比在春坊載獲申晤博望無通賔之務司¶
成多節文之科所賴故人時相媲偶而此子溘然實可¶
<pb:KR4h0126_WYG_002-29a>¶
嗟痛惟與善人此為虗説天之報施豈若此乎想卿痛¶
悼之誠亦當何巳往矣柰何投筆惻愴吾昨欲為誌銘¶
并為撰集吾之劣薄其生也不能揄揚吹嘘使得騁其¶
才用今者為銘為集何益既往故為痛惜之情不能巳¶
已耳(梁書雖馴雉南史作馴翟與右自與湘東王令/至此  並稱令然實書也  他令固自不同)¶
　　　劉孝儀上東宫啓¶
亡從弟遵百行無點千里立志同氣三荆之友假寢十¶
起之慈皆體之於自然行之如俛拾自碣宫陪宴釣臺¶
<pb:KR4h0126_WYG_002-29b>¶
從幸攀附鱗翼三十餘載茫昧與善一旦長辭劒匿光¶
芒璧碎符采躬搖神筆親動妙思雖每想南皮書憶阮¶
瑀行經北館歌悼子侯不足輩此深仁齊兹舊愛(藝文/類聚)¶
(作立志尺牘/  同志誤)¶
　　　停省臨城公夫人見妃令(大同五年臨城公㛰/夫人於皇太子妃為)¶
　　　　(姑姪遂見之制議者/互有不同皇太子令)¶
纁鴈之儀既備合於二姓酒食之㑹亦有因不失親若¶
使榛栗腵脩贄饋必舉副笄編珈盛飾斯備不應婦見¶
<pb:KR4h0126_WYG_002-30a>¶
之禮獨以親闕頃者敬進酏醴巳傳婦事之則而舉盤¶
沃盥不行侯服之家是知繁省不同質文異代臨城公¶
夫人於妃既是姑姪宜停省(杜氏/通典)¶
　　　即位詔(太清/三年)¶
朕以不造夙丁閔凶大行皇帝奄棄萬國攀慕號躃厝¶
身靡所猥以寡徳越居民上煢煢在疚罔知所託方賴¶
藩輔社稷用安謹遵先㫖顧命遺澤宜加億兆可大赦¶
天下¶
<pb:KR4h0126_WYG_002-30b>¶
　　　原放北人詔(三/年)¶
育物惟寛馭民惟惠道著興王本非𨽻役或開奉國便¶
致擒劫或在邉疆濫被抄掠二邦是競黎元何罪朕以¶
寡昧創承鴻業既臨率土化行宇宙豈欲使彼獨為匪¶
民諸州見在北人為奴婢者并及妻兒悉可原放¶
　　　改元大寶詔¶
葢天下者至公之神器在昔三五不獲巳而臨蒞之故¶
帝王之功聖人之餘事軒冕之華儻來之一物太祖文¶
<pb:KR4h0126_WYG_002-31a>¶
皇帝含光大之量啓西伯之基髙祖武皇帝道洽二儀¶
智周萬物屬齊季薦瘥彞倫剝喪同氣離入苑之禍元¶
首懷無厭之欲乃當樂推之運因億兆之心承彼掎角¶
雪兹讎恥事非為巳義寔從民故功成弗居卑宫菲食¶
大慈之業普薰汾陽之詔屢下于兹四紀無得而稱朕¶
以寡昧哀煢孔棘生靈巳盡志不圖全僶俛視陰企承¶
鴻緒懸旌履薄未足云喻痛甚愈遲諒闇彌切方當𤣥¶
默在躬栖心事外即王道未直天步猶艱式慿宰輔以¶
<pb:KR4h0126_WYG_002-31b>¶
𢎞庶政履端建號仰惟舊章可大赦天下改太清四年¶
為大寶元年¶
　　　解嚴詔(元/年)¶
近東垂擾亂江陽縱逸上宰運謀猛士雄奮呉㑹肅淸¶
濟兗澄謐京師畿内無事戎衣朝廷達官齋内左右並¶
可解嚴¶
　　　葬簡皇后詔(簡文帝后王氏名靈/賔齊太尉王儉女孫)¶
簡皇后窀穸有期昔西京霸陵因山為藏東漢壽陵流¶
<pb:KR4h0126_WYG_002-32a>¶
水而巳朕屬值時艱嵗饑民弊方欲以身率下永示敦¶
朴今所營莊陵務存約儉¶
　　　贈江子一兄弟詔(侯景反攻陷歴陽子一身先/士卒及弟子四子五相引赴)¶
　　　　(賊並見害/太宗詔贈)¶
故戎昭将軍通直散騎侍郎南津校尉江子一前尚書¶
右丞江子四通宫直殿主帥子五禍故有聞良以矜惻¶
死事加等抑惟舊章可贈子一給事黄門侍郎子四中¶
書侍郎子五散騎侍郎¶
<pb:KR4h0126_WYG_002-32b>¶
　　　矯禪豫章王棟詔(侯景幽簡文帝矯為詔禪于/昭明太子子棟使帝自寫帝)¶
　　　　(書至此嗚/咽不巳)¶
先皇念神器之重思社稷之固越升非次遂主震方(南/史)¶
　¶
　¶
　¶
　¶
　梁文紀巻二¶
