# -*- mode: mandoku-view; -*-
#+TITLE: 梁文紀
#+DATE: 2015-08-25 00:38:53.508473
#+PROPERTY: ID KR4h0126
#+PROPERTY: BASEEDITION WYG    
#+PROPERTY: JUAN 卷九
<pb:KR4h0126_WYG_009-1a>¶
欽定四庫全書¶
　梁文紀卷九　　　　　　明　梅鼎祚　編¶
　　范雲(字彦龍南鄉舞隂人仕齊廣州刺史國子博/士與沈約翊賛梁武帝受禪厯尚書右僕射)¶
　　　為桞司空讓尚書令初表¶
陛下繼明南面復垂顯録増榮益觀豈側身限而露不¶
廣海塵不增山微物知止敢忘自退誠以懐音感遇久¶
妨彛序尸禄昧寵取蹈風歌中寐軫心方飡凝慮寧可¶
冒釐綜之重負學製之談将玷朝徽匪伊身議¶
<pb:KR4h0126_WYG_009-1b>¶
　　　第二表¶
臣聞聖人在上愚智無以息隠天下有道方圓歸其能¶
是如以駑蹇之才不致問於千里瓦礫之質佇待價於¶
十城伏願陛下矜臣負乗之光照臣匪飾之情迹言觀¶
用允授上才斂惠流恩曲蠲小第則雲序斯平彛章載¶
穆¶
　　　除始興郡表¶
臣被沐恩靈棲息榮幸貶貌兢視挺襟軫慮徒誓蠡管¶
<pb:KR4h0126_WYG_009-2a>¶
之誠終沈熒爝之用不悟懸景麗天通涇潤下月緒未¶
交鎔光再鑠修鞠慙疑驩不及抃且地臨舊越甸分故¶
楚厥壤惟腴實邦斯大将何以再宣王猷陶奉恵渥¶
　　　謝示璧表¶
非郊禋有日禮天之寳肯降學校且興圓水之符已集¶
絳玉𤣥珪未足云譬(並藝文/類聚)¶
　　范縝(字子真雲從兄仕齊宜都太守入梁厯/尚書左丞徙廣州追還終國子博士)¶
　　　與王僕射書(儉/)¶
<pb:KR4h0126_WYG_009-2b>¶
君侯匡輔聖朝中夏無虞既盡美矣又盡善矣唐堯非¶
不隆也門有謗木虞舜非不盛也庭懸諫鼓周公之才¶
也樂聞譏諫故明君賢宰不憚諤諤之言布衣貧賤之¶
人皆得獻其狂瞽先王所以存而勿亡得而勿失功傳¶
不朽名至今者用此道也(藝文/類聚)¶
　　　讓裴子野國子博士表(縝遷國子博士表讓子/野有司以資厯非次弗)¶
　　　　(為/通)¶
伏見前冠軍府録事參軍河東裴子野年四十字幾原¶
<pb:KR4h0126_WYG_009-3a>¶
幼稟至人之行長厲國士之風居喪有禮毁瘠幾滅免¶
憂之外蔬水不進栖遲下位身賤名微而性不憛憛情¶
無汲汲是以有識嗟推州閭歎服且家傳素業世習儒¶
史苑囿經籍遊息文藝著宋略二十巻彌綸首尾勒成¶
一代屬辭比事有足觀者且章句洽悉訓故可傳脱置¶
之膠庠以𢎞奨後進庶一夔之辨可尋三豕之疑無謬¶
矣伏惟皇家淳耀多士盈庭官人邁乎有媯樸棫越于¶
姬氏茍片善宜録無論厚薄一介可求不由等級臣厯¶
<pb:KR4h0126_WYG_009-3b>¶
觀古今人君欽賢好善未有聖朝孜孜若是之至也敢¶
縁斯義輕陳愚瞽乞以臣斯忝回授子野如此則賢否¶
之宜各全其所訊之物議誰曰不允臣與子野雖未嘗¶
銜杯訪之邑里差非虚謬不勝慺慺微見冒昧陳聞伏¶
願陛下哀憐悾欵鑒其愚實干犯之諐乞垂赦宥¶
　　徐勉(字修仁東海剡人厯侍中/中書令特進右光禄大夫)¶
　　　上武帝論喪禮疏(勉遷尚書右僕射改授侍中/時人間喪事多不遵禮朝終)¶
　　　　(夕殯相尚以速/勉上疏詔可)¶
<pb:KR4h0126_WYG_009-4a>¶
禮記問喪云三日而後斂者以俟其生也三日而不生¶
亦不生矣自頃以來不遵斯制送終之禮殯以朞日潤¶
屋豪家乃或半晷衣衾棺槨以速為榮親戚徒𨽻各念¶
休反故屬纊纔畢灰釘已具忘狐鼠之顧步愧燕雀之¶
廻翔傷情滅理莫此為大且人子承衾之時志懣心絶¶
喪事所資悉闗他手愛憎深淺事實難原如覘視或爽¶
存沒違濫使萬有其一怨酷已多豈若緩其告斂之晨¶
申其望生之冀請自今士庶宜悉依古三日大斂如有¶
<pb:KR4h0126_WYG_009-4b>¶
不奉加以糾繩¶
　　　上修五禮表(勉博通經史朝議國典婚冠吉凶/勉皆預議普通六年上修五禮表)¶
　　　　(詔/報)¶
臣聞立天之道曰隂與陽立人之道曰仁與義故稱導¶
之以徳齊之以禮夫禮所以安上治人𢎞風訓俗經國¶
家利後嗣者也唐虞三代咸必由之在乎有周憲章尤¶
備因殷革夏損益可知雖復經禮三百曲禮三千經文三¶
百威儀三千其大歸有五即宗伯所掌典禮吉為上凶¶
<pb:KR4h0126_WYG_009-5a>¶
次之賔次之軍次之嘉為下也故祠祭不以禮則不齊¶
不荘喪紀不以禮則背死忘生者衆賔客不以禮則朝¶
覲失其儀軍旅不以禮則致亂於師律冠婚不以禮則¶
男女失其時為國修身於斯攸急洎周室大壊王道既¶
衰官守斯文日失其序禮樂征伐出自諸侯小雅盡廢¶
舊章缺矣是以韓宣適魯知周公之徳叔侯在晉辨郊¶
勞之儀戰國縱横政教愈泯暴秦滅學掃地無餘漢氏¶
鬱興日不暇給猶命叔孫於外野方知帝王之為貴末¶
<pb:KR4h0126_WYG_009-5b>¶
葉紛綸遞有興毁或以武功鋭志或好黄老之言禮儀¶
之式於焉中止及東京曹襃南宫制述集其散略百有¶
餘篇雖寫以尺簡而終闕平奏其後兵革相尋異端互¶
起章句既淪俎豆斯輟方領矩步之容事滅於旌鼓蘭¶
臺石室之文用盡於帷盖至乎晉初爰定新禮荀覬制¶
之於前摯虞刪之於末既而中原喪亂罕有所遺江左¶
草創因循而已釐革之風是則未暇伏惟陛下睿明啟¶
運先天改物撥亂惟武經時以文作樂在乎功成制禮¶
<pb:KR4h0126_WYG_009-6a>¶
𢎞於業定光啟二學皇枝等於貴遊闢兹五館草萊升¶
以好爵爰自受命迄于告成盛徳形容備矣天下能事¶
畢矣明明穆穆無徳而稱焉至若𤣥符靈貺之祥浮溟¶
機山之賮固亦日書左史副在司存今可得而略也是¶
以命彼羣才捜甘泉之法延兹碩學闡曲臺之儀淄上¶
淹中之儒連蹤繼軌負笈懐鉛之彦匪旦伊夕諒以化¶
穆三雍人從五典秩宗之教勃焉以興伏尋所定五禮¶
起齊永明三年太子步兵校尉伏曼容表求制一代禮¶
<pb:KR4h0126_WYG_009-6b>¶
樂于時參議置新舊學士十人止修五禮諮稟衛将軍¶
丹陽尹王儉學士亦分住郡中製作厯年猶未克就及¶
文憲薨殂遺文散逸後又以事付國子祭酒何𦙍經涉¶
九載猶復未畢建武四年𦙍還東山齊明帝敇委尚書¶
令徐孝嗣舊事本末隨在南第永元中孝嗣于此遇禍¶
又多零落當時鳩斂所餘權付尚書左丞蔡仲熊驍騎¶
将軍何佟之共掌其事時修禮局住在國子學中門外¶
東昏之代頻有軍火其所散失又踰大半天監元年佟¶
<pb:KR4h0126_WYG_009-7a>¶
之啟審省置之宜敕使外詳時尚書參詳以天地初革¶
庶務權輿宜俟隆平徐議觀變刪撰欲且省禮局併還¶
尚書儀曹詔㫖云禮壊樂缺故國異家殊實宜以時修定¶
以為永准但頃之修撰以情取人不以學進其掌知者¶
以貴總一不以稽古所以厯年不就有名無實此既經¶
國所先外可議其人人定便即撰次於是尚書僕射沈¶
約等參議請五禮各置舊學士一人人各自舉學士二¶
人相助抄撰其中有疑者依前漢石渠後漢白虎隨源¶
<pb:KR4h0126_WYG_009-7b>¶
以聞請㫖斷决乃以舊學士右軍記室參軍明山賔掌¶
吉禮中軍騎兵參軍嚴植之掌凶禮中軍田曹行參軍¶
兼太常丞賀瑒掌賔禮征虜記室參軍陸璉掌軍禮右¶
軍參軍司馬裴掌嘉禮尚書左丞何佟之總參其事佟¶
之亡後以鎮北諮議參軍伏暅代之後又以暅代嚴植¶
之掌凶禮暅尋遷官以五經博士繆昭掌凶禮復以禮¶
儀深廣記載殘缺宜須博論共盡其致更使鎮軍将軍¶
丹陽尹沈約太常卿張充及臣三人同參厥務臣又奉¶
<pb:KR4h0126_WYG_009-8a>¶
别敇總知其事末又使中書侍郎周捨庾於陵二人復¶
豫參知若有疑義所掌學士當職先立議通諮五禮舊¶
學士及參知各言同異條牒啟聞決之制㫖疑事既多¶
嵗時又積制㫖裁斷其數不少莫不網羅經誥玉振金¶
聲義貫幽㣲理入神契前儒所不釋後學所未聞凡諸¶
奏決皆載篇首具列聖㫖為不刋之則洪規盛範冠絶¶
百王茂實英聲方垂千載寧孝宣之能擬豈孝章之足¶
云五禮之職事有繁簡及其列畢不得同時嘉禮儀注¶
<pb:KR4h0126_WYG_009-8b>¶
以天監六年五月七日上尚書合十有二秩百一十六¶
巻五百三十六條賔禮儀注以天監六年五月二十日上¶
尚書合十有七秩一百三十三巻五百四十五條軍禮儀注¶
以天監九年十月二十九日上尚書合十有八秩一百¶
八十九巻二百四十條吉禮儀注以天監十一年十一¶
月十日上尚書合二十有六秩二百二十四卷一千五¶
條凶禮儀注以天監十一年十一月十七日上尚書合¶
四十有七秩五百一十四卷五千六百九十三條大凡¶
<pb:KR4h0126_WYG_009-9a>¶
一百二十秩一千一百七十六卷八千一十九條又列¶
副秘閣及五經典書各一通繕寫校定以普通五年二¶
月始獲洗畢竊以撰正履禮歴代罕就皇明在運厥功¶
克成周代三千舉其盈數今之八千隨事附益質文相¶
變故其數兼倍猶如八卦之爻因而重之錯綜成六十¶
四也昔文武二王所以綱紀周室君臨天下公旦修之¶
以致太平龍鳯之瑞自斯厥後甫備兹日孔子曰其有¶
繼周雖百代可知豈所謂齊功比美者歟臣以庸識謬¶
<pb:KR4h0126_WYG_009-9b>¶
司其任淹留厯稔允當斯責兼勒成之初未遑表上寔¶
由才輕務廣思力不周永言慙惕無忘寤寐自今春輿¶
駕将親六師搜尋軍禮閲其條章靡不該備所謂郁郁¶
文哉煥乎洋溢信可以懸諸日月頒之天下者矣愚心¶
喜抃彌思陳述兼前後聨官一時皆逝臣雖幸存耄已¶
将及慮皇世大典遂闕騰奏不任下情輒具載撰修始¶
末并職掌人所成巻秩條目之數謹拜表以聞(秩南史/並作帙)¶
　　　武帝詔報¶
<pb:KR4h0126_WYG_009-10a>¶
經禮大備政典載𢎞今詔有司案以行事也¶
　　　又詔¶
勉表如此因革允釐憲章孔備功成業定於是乎在可¶
以光被八表施諸百代俾萬世之下知斯文在斯主者¶
其按以遵行勿有失墜¶
　　　謝敇賜絹啟¶
臣勉言傳詔傅靈惠宣敇垂賜絹二十疋伏惟皇太子¶
睿情天發粹性𤣥凝作震春方繼離朱陸嘉日茂辰畢¶
<pb:KR4h0126_WYG_009-10b>¶
宫告始龍樓起曜博望増華含生鳬藻率土抃躍臣運¶
屬㑹昌命逢多幸預奉休盛復頒恩錫白素起獨麗之¶
色兼兩邁丘園之賁慶荷之情實百常品不任下情謹¶
奉啟謝聞謹啟(初學/記)¶
　　　誡子崧書¶
　　　　(勉厯為侍中加中書令雖居顯位不營産業/家無蓄積門人故舊或從容致言勉答曰人)¶
　　　　(遺子孫以財我遺之以清白子孫才也則自/致輜軿如其不才終為他有嘗為書誡其子)¶
　　　　(崧/)¶
<pb:KR4h0126_WYG_009-11a>¶
吾家世清廉故常居貧素至于産業之事所未嘗言非¶
直不經營而已薄躬遭逢遂至今日尊官厚禄可謂備¶
之每念叨竊若斯豈由才致仰藉先代風範及以福慶¶
故臻此爾古人所謂以清白遺子孫不亦厚乎又云遺¶
子黄金滿籯不如一經詳味此言信非徒語吾雖不敏¶
實有本志庶得遵奉斯義不敢墜失所以顯貴以来将¶
三十載門人故舊亟薦便宜或使創闢田園或勸興立¶
邸店又欲舳艫運致亦令貨殖聚斂若此事衆皆距而¶
<pb:KR4h0126_WYG_009-11b>¶
不納非謂拔葵去織且欲省息紛紜中年聊於東田間¶
營小園者非在播藝以要利入正欲穿池種樹少寄情¶
賞又以郊際閒曠終可為宅儻獲懸車致事實欲歌哭¶
於斯慧日十住等既應營婚又須住止吾清明門宅無¶
相容處所以爾者亦復有以前割西邉施宣武寺既失¶
西廂不復方幅意亦謂此逆旅舍爾何事須華常恨時¶
人謂是我宅古往今来豪富繼踵髙門甲第連闥洞房¶
宛其死矣定是誰室但不能不為培塿之山聚石移果¶
<pb:KR4h0126_WYG_009-12a>¶
雜以花卉以娛休沐用託性靈隨便架立不在廣大惟¶
功徳處小以為好所以内中逼促無復房宇近營東邉¶
兒孫二宅乃藉十住南還之資其中所須猶為不少既¶
牽挽不至又不可中途而輟郊間之園遂不辦保貨與¶
韋黯乃獲百金成就兩宅已消其半尋園價所得何以¶
至此由吾經始歴年粗已成立桃李茂密桐竹成隂塍¶
陌交通渠畎相屬華樓逈榭頗有臨眺之美孤峰叢薄¶
不無糾紛之興瀆中竝饒菰蒋湖裏殊富芰蓮雖云人¶
<pb:KR4h0126_WYG_009-12b>¶
外城闕密邇韋生欲之亦雅有情趣追述此事非有吝¶
心盖是筆勢所至爾憶謝靈運山家詩云中為天地物¶
今成鄙夫有吾此園有之二十載矣今為天地物物之與¶
我相校幾何哉此吾所餘今以分汝營小田舍親累既¶
多理亦須此且釋氏之教以財物謂之外命儒典亦稱¶
何以衆人曰財況汝曹常情安得忘此聞汝所買姑熟¶
田地甚為舄鹵彌復何安所以如此非物競故也雖事¶
異寝丘聊可髣髴孔子曰居家理治可移於官既已營¶
<pb:KR4h0126_WYG_009-13a>¶
之宜使成立進退兩亡更貽恥笑若有所收穫汝可自¶
分贍内外大小宜令得所非吾所知又復應霑之諸女¶
爾汝既居長故有此及凡為人長殊復不易當使中外¶
諧緝人無問言先物後已然後可貴老生云後其身而¶
身先若能爾者更招巨利汝當自朂見賢思齊不宜忽¶
略以棄日也棄日乃是棄身身名美惡豈不大哉可不¶
慎歟今之所敇略言此意政謂為家以来不事資産暨¶
立墅舍以乖舊業陳其始末無愧懐抱兼吾年時朽暮¶
<pb:KR4h0126_WYG_009-13b>¶
心力稍殫牽課奉公略不克舉其中餘暇裁可自休或¶
復冬日之陽夏日之隂良辰美景文案閒隙負杖躡屩¶
逍遥陋館臨池觀魚披林聴鳥濁酒一杯彈琴一曲求¶
數刻之暫樂庶居常以待終不宜復勞家間細務汝交¶
闗既定此書又行凡所資須付給如别自兹以後吾不¶
復言及田事汝亦勿復與吾言之假使堯水湯旱吾豈¶
知如何若其滿庾盈箱爾之幸遇如斯之事竝無俟¶
令吾知也記云夫孝者善繼人之志善述人之事今且¶
<pb:KR4h0126_WYG_009-14a>¶
望汝全吾此志則無所恨矣(梁書先家世先世南史作/家本  門亟薦作承薦事)¶
(衆作衆事間營作開營非在不在並作存近營作近修/猶為不少作猶不為少菰蒋作荷䓈筆勢作事意此吾)¶
(作此直儒典作外典姑熟作湖熟何安作可安理/治作理事以乖作似乖吾豈知如何作豈如之何)¶
　　　伏暅墓誌(暅為永陽内史徵為東陽太守累/著清績勉為之墓誌其一章曰)¶
東區南服愛結民胥相望伏闕繼軌奏書或臥其轍或¶
扳其車或圗其像或式其閭思耿借寇曷以尚諸¶
　　　答客喻(勉第二子悱卒痛悼甚至不/欲久發王務乃為答客喻)¶
普通五年春二月丁丑余第二息晉安内史悱喪之問¶
<pb:KR4h0126_WYG_009-14b>¶
至焉舉家傷悼心情若隕二宫並降中使以相慰朂親¶
逰賔客畢来弔問輒痛哭失聲悲不自已所謂父子天¶
性不知涕之所從来也於是門人慮其肆情所鍾容致¶
委頓乃斂袵而進曰僕聞古往今来理運之常數春榮¶
秋落氣象之定期人居其間譬諸逆旅生寄死歸著於¶
通論是以深識之士悠爾忘懐東門歸無之㫖見稱往¶
哲西河喪明之過取誚友朋足下受遇於朝任居端右¶
憂深責重休戚是均宜其遺情下流止哀加飯上存奉¶
<pb:KR4h0126_WYG_009-15a>¶
國俯示隆家豈可縱此無益同之兒女傷神損識或虧¶
生務門下竊議咸為君侯不取也余雪泣而答曰彭殤¶
之達義延吳之雅言亦常聞之矣顧所以未能弭意者¶
請陳其説夫植樹階庭欽柯葉之茂為山累仞惜覆簣¶
之功故秀而不實尼父為之歎息析彼岐路楊子所以¶
流連事有可深聖賢靡抑今吾所悲亦以悱始踰立嵗¶
孝悌之至自幼而長文章之美得之天然好學不倦居¶
無塵雜多所著述盈帙滿笥淡然得失之際不見喜愠¶
<pb:KR4h0126_WYG_009-15b>¶
之容及翰飛東朝參伍盛列其所遊往皆一時才俊賦¶
詩頌詠終日忘疲每從容謂吾以遭逢時来位隆任要¶
當應推賢下士先物後身然後可以報恩明主克保元¶
吉俾余二紀之中忝竊若是幸無大過者繄此子之助¶
焉自出閩區政存清静兾其旋反少慰衰暮言念今日¶
眇然長往加以闔棺千里之外未知歸骨之期雖復無¶
情之倫庸詎不痛於昔夷甫孩抱中物尚盡慟以待賔¶
安仁未及七旬猶殷勤於詞賦況夫名立宦成半途而¶
<pb:KR4h0126_WYG_009-16a>¶
廢者亦焉可已已哉求其此懐可謂苗實之義諸賢既¶
貽格言喻以大理即日輟哀命駕修職事焉¶
　　伏挺(字士標平昌安丘/人  南史字士操)¶
　　　致僕射徐勉書(挺累為晉陵武康令罷還仍於/東郊築室朝中勢素多與交㳺)¶
　　　　(故不能久事隠静時勉以疾假還宅挺致書/以觀其意勉答之挺遂出仕尋除南臺冶書)¶
　　　　(因事納賄懼罪為道/人還俗徴入為京尹)¶
昔士徳懐顧戀興數日輔嗣思友情勞一旬故知深心¶
所係貴賤一也況復恩隆世親義重知已道庇生人徳¶
<pb:KR4h0126_WYG_009-16b>¶
𢎞覆盖而朝野懸隔山川邈殊雖咳唾時沾而顔色不¶
覯東山之歎豈云旋復西風可懐孰能無思加以静居¶
廓處顧影莫酬秋風四起園林易色涼野寂寞寒蛩吟¶
叫懐抱不可直置情慮不能無託時因吟咏動輒盈篇¶
楊生沈鬱且猶覆盎惠子五車彌多踳駮一日聊呈小¶
文不期過賞還逮隆渥累牘兼翰紙縟字磨誦復無已¶
徒恨許與過當有傷凖的昔子建不欲妄讃陳琳恐見¶
嗤哂後代今之過奢餘論将不有累清談挺竄迹草萊¶
<pb:KR4h0126_WYG_009-17a>¶
事絶聞見藉以謳謠得之輿牧仰承有事砭石仍成簡¶
通娛腸悦耳稍從擯落宴處榮觀務在滌除綺羅絲竹¶
二列頓遣方丈員案三桮僅存故以道變區中情沖域¶
外操彼絃誦賁兹觀損追留侯之却粒念韓卿之辭榮¶
睠想東都屬懐南岳鑚仰来貺有符下風雖云幸甚然¶
則未喻雖復帝道康寧走馬行却由庚得所寅亮有歸¶
悠悠之人展氏猶且攘袂浩浩白水甯叟方欲褰裳是¶
知君子拯物義非徇已思與赤松子逰誰其克遂願驅¶
<pb:KR4h0126_WYG_009-17b>¶
之仁夀綏此多福雖則不言四時行矣然後黔首有庇¶
薦紳靡奪白駒不在空谷屠羊豫蒙其賚豈不休哉豈¶
不休哉昔杜真自閉深室郎宗絶跡幽野難矣誠非所¶
希井丹髙潔相如慢世尚復㳺涉權門雍容鄉邑常謂¶
此道為泰每竊慕之方念擁箒延思以陳侍者請至農¶
隙無待邀求挺誠好屬文不㑹今世不能促節局步以¶
應流俗事等昌菹謬彼偏嗜是用不羞固陋無憚龍門¶
昔敬通之賞景卿孟公之知仲蔚止乎通人猶稱盛美¶
<pb:KR4h0126_WYG_009-18a>¶
況在時宗彌為未易近以蒲槧勿用箋素多闕聊效東¶
方獻書丞相須得善寫更請潤訶儻逢子侯比復削牘¶
　　　徐勉報伏挺書¶
復覽来書累牘兼翰事苞出處言兼語默事義周悉意¶
致深逺發函伸紙倍増憤歎卿雄州擢秀弱冠升堂穿¶
綜百家佃漁六學觀眸表其韶慧視色見其英朗若魯¶
國之名駒邁雲中之白鶴及占顯邑試吏腴壤将有武¶
城弦歌桐鄉謠詠豈與卓魯齗齗同年而語耶方當見¶
<pb:KR4h0126_WYG_009-18b>¶
賞良能有加寵授飾兹簪帶寘彼周行而欲逺慕巻舒¶
用懐愚智既知益之為累爰悟滿則辭多髙蹈風塵良¶
所欽挹況以金商戒節素秋御序蕭條林野無人相樂¶
偃臥墳籍逰浪儒𤣥物我兼忘寵辱誰滯誠乃歡羨用¶
有殊同今逖聴傍求興懐寤宿白駒空谷幽人引領貧¶
賤為恥鳥獸難羣故當捐此薜蘿出從鵷鷺無乖隠顯¶
不亦休哉吾智乏佐時才慙濟世稟承朝則不敢荒寧¶
力弱途遙愧心非一天下有道堯人何事得因疲病念¶
<pb:KR4h0126_WYG_009-19a>¶
從閒逸若使車書混合尉候無警作樂制禮紀石封山¶
然後乃返服衡門實為多幸但夙有風欬遘兹虚眩瘠¶
類士安羸同長孺簿領沈廢臺閣未理娛耳爛腸因事¶
而息非關欲追松子逺慕留侯若乃天假之年自當靖¶
恭所職擬非倫匹良覺辭費覽復循環爽焉如失清塵¶
獨逺白雲飄蕩依然何極猥降書札示之文翰覽復成¶
誦流連縟紙昔仲宣才敏藉中郎而表譽正平穎悟賴¶
比海以騰聲望古料今吾有慙徳儻成卷帙力為稱首¶
<pb:KR4h0126_WYG_009-19b>¶
無令獨耀隨掌空使辭人扼腕式閭願見宜事掃門亦¶
有來思赴其懸榻輕苔魚網别當以薦城闕之歎曷日¶
無懐所遲萱蘇書不盡意(並梁書/)¶
　　陶𢎞景(字通明丹陽秣陵人齊髙帝作相引為諸/王侍讀除奉朝請永明中上表辭禄隠句)¶
　　　(曲山改稱隠居梁/時累加禮聘不出)¶
　　　答謝中書書¶
山川之美古来共談髙峰入雲清流見底兩岸石壁五¶
色交輝青林翠竹四時俱備曉霧将歇猿鳥亂鳴夕日¶
<pb:KR4h0126_WYG_009-20a>¶
欲頽沈鱗競躍實是欲界之仙都自康樂以来未復有¶
能與其竒者¶
　　　答虞中書書¶
栖六翮於荆枝望綺雲於青漢者有日于兹矣而春華¶
来被草石開鮮辭動情偏志交衿曲信知鄰徳之談無¶
虚往牘夫子雖迹躔朱閣而心期岱嶺豈但散髮乎髙¶
岫似将飛霜於絶谷良為欽哉野人幸得託形崇阜息¶
影長林每對月流歎臨風軫慨徒事累可豁而髮容難¶
<pb:KR4h0126_WYG_009-20b>¶
待自非齊生死於一致孰不心熱者乎舉世悠悠孰云¶
同此倘遇知已相與共憂朅来虞公兹焉可邁何為栖¶
栖空勞鼔缶迨及暇日有事還童不亦皎潔當年而無¶
忸前修也¶
　　　答趙英才書¶
子架學區中飛才甸外不肯掃門覔仕復懶彈鋏求通¶
故偃蹇園巷從容郊邑昔所謂慠賔者此其是乎巖下¶
鄙人守一介之志非敢蔑榮蚩俗自致雲霞任性靈而¶
<pb:KR4h0126_WYG_009-21a>¶
直往保無用以得閒壠薪井汲樂有餘歡切松煑术此¶
外何務然亦以天地棟宇萬物同于一化死生善惡未¶
之能聞(並藝文/類聚)¶
　　　與親友書¶
　　　　(𢎞景齊時除奉朝請常欲辭退與親友書以/永明十年解職卜居茅山自稱華陽隠居徧)¶
　　　　(厯名山尋/訪仙藥)¶
疇昔之意不願處人間年登四十畢志山藪今已三十¶
六矣時不我借知幾其神乎毋為自苦也(邵陵王蕭綸/撰陶隠居碑)¶
<pb:KR4h0126_WYG_009-21b>¶
(銘/)¶
　　　與從兄書¶
仕宦期四十左右作尚書郎即抽簮髙邁今三十六方¶
作奉朝請頭顱可知不如早去(摭遺/)¶
　　　解官表¶
　　　　(𢎞景仕齊奉朝請永明十年上表辭禄詔許/之仍賜帛十束燭二十挺及發公卿祖之於)¶
　　　　(征虜亭供帳甚盛止於句容之句曲山/自號華陽隠居人間書疏皆以此代名)¶
臣聞堯風冲天潁陽振飲河之談漢徳括地商隂峻餐¶
<pb:KR4h0126_WYG_009-22a>¶
芝之氣臣棲遲早日簮帶乆年仕豈留榮學非待禄恒¶
思懸纓象闕孤耕壟下席月澗門横琴雲際始奉中恩¶
得遂丘壑今便滅影桂庭神交松友一出東闗故鄉就¶
望睠言興念臨波瀉淚臣舟棹已遄無縁躬詣不任攀¶
戀之誠謹奉表以聞¶
　　　齊武帝詔荅¶
卿遺累卻粒尚想清虚山中閒静得性所樂當善遂嘉¶
志也若有所須便可以聞¶
<pb:KR4h0126_WYG_009-22b>¶
　　　與武帝論書啟(茅山誌/作表誤)¶
　　　　(武帝紀云帝草隸尺牘莫不精紀張懐瓘書/斷云𢎞景善書師鍾祖王采其氣骨時稱與)¶
　　　　(蕭子雲阮研等/各得右軍一體)¶
奉㫖左右中書復稍有能者惟周喜贊夫以含心之荄¶
實俟夾鍾吐氣今既自上體妙為下理用成工每惟申¶
鍾王論於天下進藝方興所恨微臣沈朽不能鑚仰髙¶
深自懐歎慕前奉神筆三紙并今為五非但字字注目¶
乃畫畫抽心日覺勁媚轉不可説以讐昔嵗不復相類¶
<pb:KR4h0126_WYG_009-23a>¶
正此即為楷式何復多尋鍾王臣心本自敬重今者彌¶
増愛服俯仰悦豫不能自已啟(勁媚陶集作遒媚不能/自己啟作不能以不啟)¶
　　　又(陶集接前作一/書今從要録)¶
適復蒙給二巻伏覽標帖皆如聖㫖既不顯垂允少留¶
不敢久停已就摹素者一段未畢不赴今信紙巻先已¶
經有兼多他雜無所復取亦請俟俱了日奉送兼此諸¶
書是篇章體臣今不辨復得修習惟願細書如樂毅論¶
太師箴例依倣以寫經傳永存冥顯中精要而已(素志/一作)¶
<pb:KR4h0126_WYG_009-23b>¶
(索冥顯/作冥題)¶
　　　武帝答書¶
近二巻欲少留差不為異紙巻是出裝書既須見前所¶
以付耳無正可取備於此及欲更須細書如論箴例逸¶
少迹無甚極細書樂毅論乃微麤健恐非真迹太師箴¶
小復方媚筆力過嫩書體乖異上二者已經至鑒其外¶
便無可付也(鑒一/作止)¶
　　　與武帝啟¶
<pb:KR4h0126_WYG_009-24a>¶
樂毅論愚心近甚疑是摹而不敢輕言今㫖以為非真¶
竊自信頗涉有悟箴咏吟賛過為淪弱許靖素段遂蒙¶
永給仰銘矜奨益無喻心此書雖不在法例而致用理¶
均背間細楷兼復兩翫先於都下偶得飛白一巻云是¶
逸少好蹟臣不嘗别見無以能辨惟覺勢力驚絶謹以¶
上呈於臣非用脱可充閣願仍以奉上臣昔於馬澄處¶
見逸少正書目録一卷澄云右軍勸進洛神賦諸書十¶
餘首皆作今體惟急就章二篇古法𦂳細近脱憶此語¶
<pb:KR4h0126_WYG_009-24b>¶
當時零落已不復存澄又云帖注出装者皆擬賚諸王¶
及朝士臣近見三卷首帖亦謂久已分本不敢議此正¶
復希於三卷中一兩條便得預出装之例耳天㫖遂復¶
頓給先巻下情益深悚息近初見巻題云第二十三四¶
已欣其多今者賜書巻第遂至二百七十惋訝無已天¶
府如海非一缾所汲良用息心前後都已蒙見大小五¶
巻於野拙之分實已過幸若非殊恩豈可觖望愚固本¶
博涉而不能精昔患無書可看乃願作主書令史晚愛¶
<pb:KR4h0126_WYG_009-25a>¶
𨽻法又羨典掌之人常言人生數紀之内識解不能周¶
流天壤區區惟充恣五慾實可恥愧每以為得作才鬼¶
亦當勝於頑仙至今猶然始欲翻然之自無射以後國¶
政方殷山心歉默不敢復以間虚塵觸謹於此題事故¶
遂成煩黷伏願聖慈照録誠慊(厯代名畫記云由是𢎞/景書畫並為精絶  益)¶
(無喻心集作益無以喻偶作遇急就章二篇要録/作急就篇二卷益深集作益用歉默藝文作歉然)¶
　　　武帝答書¶
又省别疏云故當宜微以著賞此既勝事雖風訓非嫌¶
<pb:KR4h0126_WYG_009-25b>¶
非嫌然非所習聊試畧言夫運筆邪則無芒角執筆寛¶
則書緩弱㸃掣短則法臃腫㸃撆長則法離澌畫促則¶
字勢横畫疎則字形慢拘則乏勢放又少則純骨無媚¶
純肉無力少墨浮澀多墨笨鈍比並皆然任意所之自¶
然之理也若抑揚得所趣舍無違隨筆亷斷觸勢峰鬱¶
揚波折節中規合矩分間下注濃纖有方肥痩相和骨¶
力相稱婉婉曖曖視之不足稜稜凜凜常有生氣適眼¶
合心便為甲科衆家可識亦當復貫串耳六義可工亦¶
<pb:KR4h0126_WYG_009-26a>¶
當復由習耳一聞能持一見能記且古且今不無其人¶
大抵為論終歸是習程邈所以能變書體為之舊也張¶
芝所以能善書工學之積也既舊且積方可以肆其談¶
吾少来乃至不嘗畫甲子無論于篇紙老而言之亦復¶
何謂正足見蚩於當今貽笑於後代遂有獨冠之言覽¶
之背熱隠真於是乎累真矣此直一藝之精非吾所謂¶
勝事此道心之塵非吾所謂無欲也(非嫌要録作云云/執筆集作執手點)¶
(掣作點畫笨一作莽隨筆㢘斷作値筆連斷六義要録/作六文既舊且積作既學既積不嘗畫作不能嘗畫精)¶
<pb:KR4h0126_WYG_009-26b>¶
(作/工)¶
　　　與武帝啟¶
二巻中有雜迹謹疏注如别恐未允衷并竊所摹者亦¶
以上呈近十餘日情慮悚悸無寧涉事遂至淹替不宜¶
復待填畢餘條並非用惟叔夜威輦二篇是經書體式¶
追以單郭為恨伏按巻上第數甚為不少前㫖惟有四¶
巻此書似是宋元嘉中撰集當由自後多致散失逸少¶
有名之迹不過數首黄庭勸進像讃洛神此等不審猶¶
<pb:KR4h0126_WYG_009-27a>¶
得存不(二巻集作第一巻允衷作未/允愚衷情作精存不作存者)¶
第二十三巻(今見有十二/條在别紙)按此巻是右軍書者惟有八¶
條前樂毅論書乃極勁利而非甚用意故頗有壊字太¶
師箴大雅吟用意甚至而更成小拘束乃是書扇題屏¶
風好體其餘五片無的可稱臣濤言一紙(此書乃不惡/而非右軍父)¶
(子不識誰人/迹又似是摹)給事黄門一紙治濓瀝一紙(凡二篇並是/謝安衛軍叅)¶
(軍任/靖書)後又治亷瀝狸骨方一紙(是子敬書亦似摹迹扇/書扇題屏風集作書)¶
(頭屏風集給事黄門二紙治亷瀝/一紙注云是子敬書亦似摹跡)¶
<pb:KR4h0126_WYG_009-27b>¶
　　　　右四件非右軍書¶
二十四巻(今見有二/十一條在)按此巻是右軍書者惟有十一條¶
(並非甚合跡兼多漫/抹於摹處難復委曲)前黄初三年一紙(是後人/學右軍)繆襲告¶
墓文一紙(是許先/生書)抱憂懐痛一紙(是張/澄書)五月十一日一¶
紙(是摹王珉/書被油)尚想黄綺一紙遂結滯一紙(凡二篇並後/人所學甚拙)¶
(惡/)不復展一紙(是子/敬書)使復改月一紙(是張/翼書)五月十五日¶
繇白一紙(亦是王/珉書)治欬方一紙(是謝/安書)¶
　　　　右十條非右軍書(集第二十四巻/摹處作摹起)¶
<pb:KR4h0126_WYG_009-28a>¶
伏恐未垂許以區别今謹上許先生書任靖書如别比¶
方即可知王珉張澄謝安張翼書公家應有¶
　　　武帝答書¶
省區别諸書良有精賞所異所同所未可知悉可否耳¶
給事黄門二紙為任靖書觀其送靖書諸字相附近彼¶
二紙靖書體解離便當非靖書要復當以點畫波撆論¶
極諸家之致此亦非可倉卒運於毫楮且保拙守中也¶
許任二跡并摹者並付反右三紙三書二十六日至嗣¶
<pb:KR4h0126_WYG_009-28b>¶
公(所異二句集作異同所未可知靖並/作静離作雜其作所楮要録作紙)¶
　　　與武帝啟¶
啓伏覽前書用意雖止二六而規矩必周後字不出二¶
百亦褒貶大備一言以蔽便書情頓極使元常老骨更¶
蒙榮造子敬懦肌不沈泉夜逸少得進退其間則玉科¶
顯然可觀若非聖證品析恐愛附近習之風永遂淪迷¶
矣伯英既稱草聖元常亦自𨽻絶論㫖所謂殆同璿璣¶
神寳曠世以来莫繼斯理既明諸畫虎之徒當日就輟¶
<pb:KR4h0126_WYG_009-29a>¶
筆反古歸真方𢎞盛世愚管預聞喜佩無屆比世皆髙¶
尚子敬子敬元常繼以齊代名實脱略海内非惟不復¶
知有元常於逸少亦然非排棄所可黜湼而不淄不過¶
數族今奉此論自舞自蹈未足逞泄冒願以所摹竊示¶
洪逺思曠此二人皆是均思者必當賛仰踴躍有盈半¶
之益臣與洪逺雖不相識從子詡以學業往来故因之¶
有㑹但既在閣恐或已應聞知摹者所採字大小不甚¶
均調熟看乃尚可恐筆意大殊此篇方傳千載故宜令¶
<pb:KR4h0126_WYG_009-29b>¶
迹隨名偕老益増美晚所奉三㫖伏循字跡大覺勁密¶
竊恐既以言發意意則應言而手隨意運筆與手㑹故¶
益得諧稱下情歡仰寳奉愈至世論咸云江東無復鍾¶
跡常以歎息比日竚望中原廓清太丘之碑可就摹採¶
今論㫖云真跡雖少可得而推是猶有存者不審可復¶
幾字既無出見理冒願得工人摹填數行脱蒙見賜實¶
為過幸又逸少學鍾勢巧形密勝於自運不審此例復¶
有幾紙垂㫖以黄庭像讃等諸文可更有出給理自運¶
<pb:KR4h0126_WYG_009-30a>¶
之跡今不復希請學鍾法仰惟殊恩(逸少上集有唯字/草作學璿璣作一)¶
(機日作自愚管下有見字繼以齊代二句要録作繼以/齊名貴斯式畧族作紙手隨二句集作心隨意運手與)¶
(筆㑹比日作皆賜要録作此垂集作来/法作妙  比世與舉世以下疑各一篇)¶
　　　武帝答書¶
鍾書乃有一巻傳以為真意謂悉是摹學多不足論有¶
兩三行許似摹微得鍾書體逸少學鍾的可知近有二¶
十許首此外字細畫短多是鍾法今始欲令人帖装未¶
便得付来月有竟者當遣送也(鍾書集/作鍾王)¶
<pb:KR4h0126_WYG_009-30b>¶
　　　與武帝啓¶
逸少自吳興以前諸書猶為未稱凡厥好迹皆是向在¶
㑹稽時永和十許年中者從失郡告靈不仕以後略不¶
復自書皆使此一人世中不能别也見其緩異呼為末¶
年書逸少亡後子敬年十七八全倣此人書故遂成與¶
之相似今聖㫖標題足使衆識頓悟於逸少無復末年¶
之譏阮研間近有一人學研書遂不復可别臣比郭摹¶
所得雖粗寫字形而無復其用筆跡勢不審前後諸巻¶
<pb:KR4h0126_WYG_009-31a>¶
一兩條謹密者可得在出装之例復蒙垂給至年末間¶
不此澤自天直以啓審非敢必覬(以上並見陶貞白集/法書要録茅山志小)¶
(異互注作題集作/顯間近  近聞)¶
　　　古今刀劒録序¶
夫刀劒之由出已久矣前王後帝莫不鑄之但以小事¶
記注者不甚詳録遂使精竒挺異空成湮没慨然有思¶
遂為記云¶
　　　相經序¶
<pb:KR4h0126_WYG_009-31b>¶
相者盖性命之著乎形骨吉凶之表乎氣貌亦猶事先¶
謀而後動心先動而後應表裏相感莫知所以然且富¶
貴夀夭各值其數董賢甫在弱冠便位過三公貲半於¶
國而裁出三十身摧家破馮唐袴穿郎署揚雄壁立髙¶
閣而竝至白首或垂老玉食而官不過尉史或穎慧若¶
神僅至齠齔或不辨菽麥更保黄耉此又明其偏有得¶
也¶
　　何點(字子晳廬江灊人博通羣書與兄/求並隠居宋齊及梁累徵不應)¶
<pb:KR4h0126_WYG_009-32a>¶
　　　齊書賛(初褚淵王儉為宰相㸃謂人曰我作齊/書賛云儉聞欲候㸃知不可見乃止)¶
淵既世族儉亦國華不賴舅氏遑恤國家¶
　　何𦙍(字子李更字𦙍叔點弟仕齊厯左民/尚書領驍騎中書令梁初累徴不就)¶
　　　疾篤書¶
　　　　(何敬容特為𦙍所親愛𦙍/在若邪山嘗疾篤有書)¶
田疇館宇悉奉衆僧書經並歸從弟敬容(南史/)¶
　　袁昻(字千里陳郡陽夏人初名千里齊/武帝改名厯梁司空侍中尚書令)¶
　　　諭人書¶
<pb:KR4h0126_WYG_009-32b>¶
　　　　(昻齊永明時為武陵王長史丁内憂服未除/而從兄彖卒昻父顗宋泰始初坐事誅死昻)¶
　　　　(幼孤為彖所養乃制朞服人/有怪而問之者昻致書諭之)¶
竊聞禮由恩斷服以情申故小功它邦加制一等同爨¶
有緦明之典籍孤子夙以不天幼傾乾廕資敬未奉過¶
庭莫承藐藐沖人未達朱紫從兄提養訓教示以義方¶
每假其談價虚其聲譽得及人次實亦有由兼開拓房¶
宇處以華曠同財共有恣其取足爾来三十餘年憐愛¶
之至無異於已姊妹孤姪成就一時篤念之深在終彌¶
<pb:KR4h0126_WYG_009-33a>¶
固此恩此愛畢壤不追既情若同生而服為諸從言心¶
即事實未忍安昔馬稜與毅同居毅亡稜為心服三年¶
由也之不除喪亦縁情而致制雖識不及古誠懐感慕¶
常願千秋之後從服朞齊不圗門衰禍集一旦草土殘¶
息復罹今酷情惟慟絶彌劇彌深今以餘喘欲遂素志¶
庶寄其罔慕之痛少伸無已之情雖禮無明據乃事有¶
先例率迷而至必欲行之君問理所歸謹以諮白臨紙¶
號哽言不識次(梁書異沖人南史作沖年無異於已作/言無  色史云昔馬稜與從弟毅同居)¶
<pb:KR4h0126_WYG_009-33b>¶
(情作尋號/哽作哽咽)¶
　　　謝髙祖啓¶
　　　　(昻齊永元末為吳興太守義師至京師昻拒/境不受命髙祖手書喻之天監二年以昻為)¶
　　　　(後軍臨川王㕘軍事/昻奉啓謝髙祖詔荅)¶
恩降絶望之辰慶集寒心之日焰灰非喻荑枯未擬摳¶
衣聚足顛狽不勝臣遍厯三墳備詳六典巡校賞罰之¶
科調檢生死之律莫不嚴五辟於明君之朝峻三章於¶
聖主之世是以塗山始㑹致防風之誅酆邑方構有崇¶
<pb:KR4h0126_WYG_009-34a>¶
侯之伐未有緩憲於斮戮之人賒刑於酎罪之族出萬¶
死入一生如臣者也推恩及罪在臣實大披心瀝血敢¶
乞言之臣東國賤人學行何取既殊鳴鴈直木故無結¶
綬彈冠徒藉羽儀易農就仕往年濫職守秩東隅仰屬¶
龔行風驅電掩當其時也負鼎圗者日至執玉帛者相¶
望獨在愚臣頓昏大義殉鴻毛之輕忘同徳之重但三¶
吳險薄五湖交通屢起田儋之變每懼殷通之禍空慕¶
君魚保境遂失師涓抱器後至者斬臣甘斯戮明刑殉¶
<pb:KR4h0126_WYG_009-34b>¶
衆誰曰不然幸約法之𢎞承解網之宥猶當降等薪粲¶
遂乃頓釋鉗赭斂骨吹魂還編黔庶濯疵蕩穢入楚㳺¶
陳天波既洗雲油遽沐古人有言非死之難處死之難¶
臣之所荷曠古不書臣之死所未知何地(寒南史作冥/調作洞世作)¶
(日新作斯酎作耐推/作惟約法上有因字)¶
　　　髙祖答¶
朕遺射鉤卿無自外(並梁/書)¶
　　　上武帝古今評書啓¶
<pb:KR4h0126_WYG_009-35a>¶
王右軍書如謝家子弟縱復不端正者爽爽有一種風¶
氣¶
王子敬書如河洛間少年雖有充悦而舉體沓拖殊不¶
可耐¶
羊欣書如大家婢為夫人雖處其位而舉止羞澁終不¶
似真¶
徐淮南書如南岡士大夫徒好尚風範終不免寒乞¶
阮研書如貴胄失品次叢悴不復排突英賢¶
<pb:KR4h0126_WYG_009-35b>¶
王儀同書如晉安帝非不處尊位而都無神明¶
施肩吾書如新亭傖父一往見似揚州人共語便音態¶
出(武帝評書作吳施鼎按施肩吾/乃唐人此必庾肩吾之誤也)¶
陶隠居書如吳興小兒形容雖未成長而骨體甚駿快¶
殷鈞書如髙麗使人抗浪甚有意氣滋韻終乏精味¶
袁崧書如深山道士見人便欲退縮¶
蕭子雲書如上林春花逺近瞻望無處不發¶
曹喜書如經論道人言不可絶¶
<pb:KR4h0126_WYG_009-36a>¶
崔子玉書如危峰阻日孤松一枝有絶望之意¶
師宜官書如鵬羽未息翩翩自逝¶
韋誕書如龍威虎振劒拔弩張¶
蔡邕書骨氣洞達爽爽有神¶
鍾司徒書字十二種意意外殊妙實亦多竒¶
邯鄲淳書應規入矩方圓乃成¶
張伯英書如漢武帝愛道慿虚欲仙¶
索靖書如飄風忽舉鷙鳥乍飛¶
<pb:KR4h0126_WYG_009-36b>¶
梁鵠書如太祖忘寝觀之喪目¶
皇象書如歌聲繞梁琴人捨徽¶
衛恒書如插花美女舞笑鏡臺¶
孟光禄書如崩山絶崖人見可畏¶
李斯書世為冠葢不易施平¶
張芝驚竒鍾繇特絶逸少鼎能獻之冠世四賢共類洪¶
芳不滅羊真孔草蕭行范篆各一時絶妙(元蘇霖書法/鈎𤣥引作梁)¶
(武帝評書霖跋云右梁武帝評書與袁昂書評語意大/同小異互有得失參考異同真偽難辨以後来元章評)¶
<pb:KR4h0126_WYG_009-37a>¶
(書説梁武帝由此觀之則昻偽矣/  淳化帖隋僧智果已作武評)¶
右二十五人自古及今皆善能書奉敕遣臣評古今書¶
臣既愚短豈敢輒量江海但聖㫖委臣斟酌是非謹品¶
字法如前伏願照覽謹啓普通四年二月五日内侍中¶
尚書令袁昂啓¶
勅㫖具之如卿所評臣謂鍾繇書意氣密麗若飛鴻戲¶
海舞鶴逰天行間茂密實亦難過蕭思話書走墨連綿¶
字勢屈强若龍跳天門虎臥鳯閣薄紹之書字勢蹉跎¶
<pb:KR4h0126_WYG_009-37b>¶
如舞女低腰僊人嘯樹乃至揮毫振紙有疾閃飛動之¶
勢臣淺見無聞暗於明滅寧敢謬量山海以聖命自天¶
不得斟酌過失是非如獲湯炭(法書/要録)¶
　　　評鍾繇書(字學/新書)¶
繇真書絶世剛柔備焉點畫之間多有異趣可謂幽深¶
無際古雅有餘秦漢以来一人而已若其行書則義獻¶
之亞草書則衛索之下八分則有魏受禪碑稱此為最¶
也¶
<pb:KR4h0126_WYG_009-38a>¶
　　　遺疏¶
吾釋褐從仕不期富貴但官序不失等倫衣食粗知榮¶
辱以此闔棺無慙鄉里往忝吳興屬在昬明之際既闇¶
於前覺無識於聖明不知天命甘貽顯戮幸遇殊恩遂¶
得全門戸自念負罪私門階榮望絶保存性命以為幸¶
甚不謂叨竊寵靈一至於此常欲竭誠酬報申吾乃心¶
所以朝廷每興師北伐吾輒啟求行誓之丹欵實非矯¶
言既庸懦無施皆不蒙許雖欲罄命其議莫從今日暝¶
<pb:KR4h0126_WYG_009-38b>¶
目畢恨泉壤若魂而有知方期結草聖朝遵古如吾名¶
品或有追逺之恩雖是經國恒典在吾無應致此脱有¶
贈官慎勿祗奉¶
　　夏侯詳(字叔業譙郡人厯/侍中右光禄大夫)¶
　　　圍郢城議(髙祖義兵起詳與穎胄同創大舉西/臺建以詳為中領軍加散騎常侍南)¶
　　　　(郡太守凡軍國大事穎冑多決於詳及髙祖/圍郢城未下穎胄遣衛尉席闡文如髙祖軍)¶
　　　　(詳獻/議)¶
窮壁易守攻取勢難頓甲堅城兵家所忌誠宜大𢎞經¶
<pb:KR4h0126_WYG_009-39a>¶
略詢納羣言軍主以下至於匹夫皆令獻其所見盡其¶
所懐擇善而從選能而用不以人廢言不以多罔寡又¶
須量我衆力度賊樵糧窺彼人情權其形勢若使賊人¶
衆而食少故宜計日而守之食多而力寡故宜悉衆而¶
攻之若使糧力俱足非攻守所屈便宜散金寳縱反間¶
使彼智者不用愚者懐猜此魏武之所以定大業也若¶
三事未可宜思變通觀於人情計我糧糓若徳之所感¶
萬里同符仁之所懐逺邇歸義金帛素積糧運又充乃¶
<pb:KR4h0126_WYG_009-39b>¶
可以列圍寛守引以嵗月此王翦之所以尅楚也若圍¶
之不卒降攻之未可下間道不能行金粟無人積天下¶
非一家人情難可豫此則宜更思變計矣變計之道實¶
資英斷此之深要難以紙宣輒布言於席衛尉特願垂¶
採¶
　　　金革帶鉤篆文(荆府城&KR0560;㕘軍吉士瞻役萬人/浚仗庫防火池得金革帶鉤隠)¶
　　　　(起雕鏤甚精巧篆文云云士瞻詳兄女壻/也女竊以與詳詳喜佩之朞嵗而貴矣)¶
錫爾金鉤既公且侯¶
<pb:KR4h0126_WYG_009-40a>¶
　　顧憲之(字士思宋鎮南将軍/凱之孫厯豫章内史)¶
　　　牛埭税議(憲之永明六年為隨王東中郎長史/行㑹稽郡事時西陵戌主杜元懿啟)¶
　　　　(吳興無秋㑹稽豐登商旅往来倍多常嵗西/陵牛埭税官格日三千五百元懿如即所見)¶
　　　　(日可一倍盈縮相兼畧計年長百萬浦陽南/北津及柳浦四埭乞為官領攝一年格外長)¶
　　　　(四百許萬西陵戍前檢税無妨戍事餘三埭/自舉腹心世祖敕示㑹稽郡此詎是事宜可)¶
　　　　(訪察即啟憲/之議上從之)¶
尋始立牛埭之意非茍逼僦以納税也當以風濤迅險¶
人力不捷屢致膠溺濟急利物耳既公私是樂所以輸¶
<pb:KR4h0126_WYG_009-40b>¶
直無怨京師航渡即其例也而後之監領者不達其本¶
各務已功互生理外或禁遏别道或空税江行或撲船¶
倍價或力周而尤責凡如此類不經埭煩牛者上詳被¶
報格外十條並蒙停寝從来諠訴始得暫弭按吳興頻¶
嵗失稔今兹尤饉去乏從豐良由饑棘或徵貨貿粒還¶
拯親累或提攜老弱陳力餬口埭司責税依俗弗降舊¶
格新減尚未議登格外加倍将以何術皇慈恤隠振廩¶
蠲調而元懿幸灾榷利重増困瘼人而不仁古今共疾¶
<pb:KR4h0126_WYG_009-41a>¶
且比見加格置市者前後相屬非惟新加無贏並皆舊¶
格猶闕愚恐元懿今啟亦當不殊若事不副言懼貽譴¶
詰便百方侵苦為公賈怨元懿稟性苛刻已彰往效任¶
以物上譬以狼将羊其所欲舉腹心亦當虎而冠耳書¶
云與有聚斂之臣寧有盜臣此言盜公為損盖微斂民¶
所害乃大也今雍煕在運草木&KR0877;澤其非事宜仰如聖¶
㫖然掌所任者應簡亷平亷則不竊于公平則無害於¶
民矣愚又以便宜者盖謂便於公宜於民也竊見頃之¶
<pb:KR4h0126_WYG_009-41b>¶
言便宜者非能於民力之外用天分地者也率皆即日不¶
宜於民方来不便於公名與實反有乖政體凡如此等¶
誠宜深察山隂一縣課户二萬其民貲不滿三千者殆¶
将居半刻又刻之猶且三分餘一凡有貲者多是士人¶
復除其貧極者悉皆露戸役民三五屬官盖惟分定百¶
端輸調又則常然比衆局檢校首尾尋續横相質累者¶
亦復不少一人被攝十人相追一緒裁萌千孽互起&KR0345;¶
事弛而農業廢賤取庸而貴舉責應公贍私日不暇給¶
<pb:KR4h0126_WYG_009-42a>¶
欲無為非其可得乎死且不憚矧伊刑罰身且不愛何¶
況妻子是以前檢未窮後巧復滋網辟徒峻猶不能悛¶
竊尋民之多偽實由宋季軍旅繁興役賦殷重不堪勤¶
劇奇巧所優積習生常逐迷忘反四海之大黎庶之衆¶
心用參差難卒澄一化宜以漸不可疾責誠存不擾蔵¶
疾納汙實増崇曠務詳寛簡則稍自歸淳又被簡符前¶
後年月久逺其事不存符㫖既嚴不敢闇信縣簡送郡¶
郡簡呈使殊形詭状千變萬源聞者忽不經懐見者實¶
<pb:KR4h0126_WYG_009-42b>¶
足傷駭兼親屬里伍流離道路時轉寒涸事方未已其¶
士人婦女彌難厝衷不簡則疑其有巧欲簡復未知所¶
安愚謂此條宜委縣簡保舉其綱領畧其毛目嚢漏不¶
出貯中庶嬰疾沉痼者重荷生造之恩也又永興諸暨¶
離唐㝢之寇擾公私殘燼彌復特甚倘值水旱實不易¶
思俗諺云㑹稽打鼓送䘏吳興步檐令史㑹稽舊稱沃¶
壤今猶若此吳興本是瘠土事在可知因循餘弊誠宜¶
改張㳂元懿今啓敢陳管見¶
<pb:KR4h0126_WYG_009-43a>¶
　　　終制(憲之天監二年就家拜太中大夫雖累/經宰郡資無擔石臨終為制以敇其子)¶
夫出生入死理均晝夜生既不知所從死亦安識所¶
往延陵所云精氣上歸于天骨肉下歸于地魂氣則無¶
所不之良有以也雖復茫昧難徴要若非妄百年之期¶
迅若馳隙吾今豫為終制瞑目之後念並遵行勿違吾¶
志也荘周澹臺達生者也王孫士安矯俗者也吾進不¶
及達退無所矯常謂中都之制允理愜情衣周於身示¶
不違理棺周于衣足以蔽臭入棺之物一無所須載以¶
<pb:KR4h0126_WYG_009-43b>¶
輴車覆以麤布為使人勿惡也漢明帝天子之尊猶祭¶
以杅水脯糗范史雲烈士之髙亦奠以寒水乾飯況吾¶
卑庸之人其可不節衷也喪易寧戚自是親親之情禮¶
奢寧儉差可得由吾意不須常施靈筵可止設香燈使¶
致哀者有憑耳朔望祥忌可權安小牀暫設几席唯下¶
素饌勿用牲牢蒸嘗之祠貴賤罔替備物難辦多致疎¶
怠祠先人自有舊典不可有闕自吾以下祠止用蔬食¶
時果勿同于上世也示令子孫四時不忘其親耳孔子¶
<pb:KR4h0126_WYG_009-44a>¶
云雖菜羮瓜祭必齊如也本貴誠敬豈求備物哉¶
　　王希聃¶
　　　獻銅瑞劒表(天監五年希&KR0389;為廬陵太守於髙/昌縣獲銅瑞劒二口以聞時伐魏)¶
　　　　(累克/其城)¶
薄伐凶醜而龍淵耀質匈奴将滅白旗表徵(御覽引/梁書)¶
　　裴䆳(字淵明河東聞喜/人厯豫州刺史)¶
　　　致吕僧珍書(僧珍字元喻東平/范人厯領軍将軍)¶
　　　　(䆳廣陵太守與鄉人入魏武廟因論帝王功/業其妻甥王篆之密啓髙祖左遷始安太守)¶
<pb:KR4h0126_WYG_009-44b>¶
　　　　(䆳志欲立功邉陲不願閒逺乃致書僧/珍未至郡以拒魏師遷雲麾府司馬)¶
昔阮咸顔延有二始之歎吾才不逮古人今為三始非¶
其願也将如之何(南史斥謝晦謂顔延之曰昔荀朂忌/阮咸  為始平太守今卿又為始安)¶
(所謂/二始)¶
　　　謬與魏移(䆳為豫州刺史鎮合肥纂兵襲魏密/購夀春人李𤓰花等為内應遂謬移)¶
　　　　(魏境時魏長孫稚為揚州刺史寮佐欲以實/答云無修白捺意録事㕘軍楊侃為造移報)¶
　　　　(之䆳謂已/覺便散兵)¶
魏始於馬頭置戍如聞復欲修白捺舊城若爾便稍相¶
<pb:KR4h0126_WYG_009-45a>¶
侵逼此亦須營歐陽設交境之備今板卒已集唯聴信¶
還¶
　　　魏楊侃報移¶
彼之纂兵想别有意何為妄構白捺他人有心予忖度¶
之勿謂秦無人也(北/史)¶
　　裴子野(字幾原河東聞喜人仕齊江夏王/㕘軍入梁厯鴻臚卿領步兵校尉)¶
　　　雕蟲論¶
宋明帝博好文章才思朗捷常讀書奏號稱七行俱下¶
<pb:KR4h0126_WYG_009-45b>¶
每有禎祥及幸讌集輒陳詩展義且以命朝臣其戎士¶
武夫則託請不暇困於課限或買以應詔焉於是天下¶
向風人自藻飾雕蟲之藝盛於時矣梁鴻臚卿裴子野¶
論曰古者四始六藝總而為詩既形四方之風且彰君¶
子之志勸美懲惡王化本焉後之作者思存枝葉繁華¶
藴藻用以自通若悱惻芳芬楚騷為之祖靡漫容與相¶
如扣其音由是隨聲逐影之儔棄指歸而無執賦詩歌¶
頌百帙五車蔡應等之俳優揚雄悔為童子聖人不作¶
<pb:KR4h0126_WYG_009-46a>¶
雅鄭誰分其五言為家則蘇李自出曹劉偉其風力潘¶
陸固其枝葉爰及江左稱彼顔謝箴繡鞶恱無取廟堂¶
宋初迄於元夀多為經史大明之代實好斯文髙才逸¶
韻頗謝前哲波流相尚滋有篤焉自是閭閻少年貴㳺¶
總角罔不擯落六藝吟詠情性學者以博依為急務謂¶
章句為専魯淫文破典斐爾為功無被於管絃非止乎¶
禮義深心主卉木逺致極風雲其(闕/)浮其志溺溺巧而¶
不要隠而不深討其宗途亦有宋之闕也若季子聆音¶
<pb:KR4h0126_WYG_009-46b>¶
則非興國鯉也趨室必有不敢荀卿有言亂代之徵文¶
章匿而采斯豈近之乎¶
　　　宋略總論(子野曽祖松之續修何承天宋史未/成齊時沈約撰宋書子野更刪為宋)¶
　　　　(略其叙論/評事多善)¶
宋髙祖武皇帝以盖代雄才起匹夫而并六合尅國得¶
雋寄迹多於魏武功施天下盛徳厚於晉宣懐荒伐叛¶
之勞而夷邉蕩險之力百勝可得而論者矣政足行陣¶
之間却孫恩蟻聚之衆一朝奮臂掃桓𤣥盤石之宗方¶
<pb:KR4h0126_WYG_009-47a>¶
軌長驅則三齊無堅壘廻戈内赴則五嶺靡餘妖命孫¶
季髙於巨海之上而畨禺席捲擢朱齡石於百夫之下¶
而庸蜀来王羌胡畏威交為表裏董率虎旅以事中原¶
石門巨野之隘指麾開闢闗頭霸上之阻曽莫藩籬虜¶
其酋豪遷其重寳登未央而灑酒過長陵而下拜盛矣¶
哉悠悠百年未之有也於是倒載干戈休兵泗水彤弓¶
納陛肇有宋都蔕芥必除華夷莫拒然後請乎上帝步¶
驟前王零陵去之而莫猜心髙祖受之而無媿色古之¶
<pb:KR4h0126_WYG_009-47b>¶
所謂義天下者斯之謂乎若其提挈草創則魏孟何劉¶
輔相總持則穆之徐羨鎮惡道濟經其武傳亮謝晦緯¶
其文長沙以冢弟共艱難武烈以清貞定南楚其他胥¶
附奔走雲合霧集若榱椽之構大厦衆星之仰河漢或¶
取之于民舉或得之于未名羣才必逞智能咸效爵不¶
妄加官無私謁晉末所以荒濟淆混阿黨容縱莫不驅¶
掃革易與之更始君行卑菲而國不為陋民勤征戍而¶
下無怨讟品令宥密賞罰端平逺無不懐邇無不附屬¶
<pb:KR4h0126_WYG_009-48a>¶
為郡縣者則南過交趾西包劍閣北劃黄河而繞東海¶
七分天下而有其四自永初末嵗天子負扆務懐以燕¶
代為戎岐梁重梗将誓六師屠桑乾而境北地三事大¶
夫願相謂曰待夫振旅凱入乗轅南反請具銀繩瓊檢¶
告報東嶽既而洮弗興即年獻世營陽王狎于弗許以¶
敗輿太祖寛肅宣惠大臣光表超越二昆来應寳命沉¶
明内斷不欲政由甯氏克滅權逼不使芒刺在躬親臨¶
朝事率尊恭徳斟酌先王之典强宣當時之宜吏久其¶
<pb:KR4h0126_WYG_009-48b>¶
職育孫長子民樂其生鮮陷刑辟仁厚之化既已播流¶
率土忻欣無思不服每駕巡幸簫鼓聴聞百姓扶攜老¶
幼相望儀刑愛之孜孜如日不足初徐傅伏誅繼求内¶
相王𢎞處之而思降彭城欲之而弗違王華殷景仁以¶
忠允熙帝載謝𢎞微王曇首以沉密賛樞機徐(闕/)王僧¶
綽以體國彰信義謝方明劉道生以治惠稱良能髙簡¶
則令明清貴則王舊文章則顔延之謝靈運有藻麗之¶
鉅才儒雅則裴荀何傅擅師表之髙學剛亮骨鯁則袁¶
<pb:KR4h0126_WYG_009-49a>¶
粲蔡子度建言忠益則范泰何尚之宗室蕃翰帝弟帝¶
子則江夏衡陽廬陵隋王建平臨川新喻或清令而審¶
或文敏而洽皆博愛以禮士明靡以流譽十三四年為¶
多士矣上亦藴籍義文思𢎞儒府庠序建於國都四學¶
聞乎家巷天子乃移蹕下輦以從之束帛讌語以勸之¶
士莫不敦悦詩書沐浴禮義淑慎規矩斐然向方其行¶
修言道者然後登朝受職威儀輕佻者不齒于鄉閭公¶
宫非儐羽不来庭私家非軒盖不踰閾冠冕之流雍容¶
<pb:KR4h0126_WYG_009-49b>¶
如也於是文教既興武功亦著命将受律指日如斯檀¶
蕭薄伐則南登象浦劉斐爰整則西踐仇池良駒巨象¶
充塞外廏竒珍環貨下逮百遼禽獸草木之瑞月有六¶
七繩山諷海之譯嵗且十餘江東以来有國有家豐功¶
茂徳未有如斯之盛者然值北虜方强周韓嵗擾金墉¶
虎牢代失其御二十七年偏師克復河南横蹂强胡百¶
萬之衆匈奴遂跨彭沛航淮浦設穹廬於瓜步請公主¶
以和親于時精兵猛将嬰城而不敢鬬謀臣智士折撓¶
<pb:KR4h0126_WYG_009-50a>¶
而無可稱天子乃朝饗單于臨江髙㑹於是起盡户之¶
役貸富室之財舳艫千里縁江而陳我守既嚴胡兵亦¶
怠且大川所以限南北也疲老而退歸我追犇之師櫜¶
弓裹足係虜之民流離道路江淮以北蕭然矣重以&KR0877;¶
章巫蠱始自三逆合殿酷帝史籍未聞仲尼以為非一¶
朝一夕之故其所由来者漸矣辨之不早辨也元嘉之¶
禍其有以焉世祖率先九牧大雪寃恥身當厯數正位¶
天居聰明絢達博聞强記威可以整法智足以勝姦君¶
<pb:KR4h0126_WYG_009-50b>¶
人之略幾将備矣一時之風流領袖則謝荘何偃王彧¶
蔡興宗索顗袁粲禦武名將則沈慶之栁元景宗敞之¶
或潔清以秀雅或驍果以步類因以軌道廓之中方知¶
向時之士若顔竣之經綸忠勁匪躬諒直雖晉之狐趙¶
無以尚焉帝即位二三年閒方逞其欲拒諫是已天下¶
失望夫以世祖才明少以禮度自肅思武皇之節儉追¶
太祖之寛恕則漢之文景曽何足云景和申之以淫虐¶
太宗易之以昏縱師旅荐興邊鄙蹙廹人懐茍且朝無¶
<pb:KR4h0126_WYG_009-51a>¶
紀綱内寵方議共安外物己覩其敗已初世祖登遐委¶
重于二戴太宗晏駕亦託孤于王阮渫近之道同歸(闕/)¶
人之釁如一然宋祚未絶于永光更以宗王之見窘水¶
徳遂亡於後實由强臣之受辱且顧命郡公從容自重¶
畏懦伊霍之機綺靡唐虞之際於是蔚炳胥變明命就¶
遷俯仰之間興衰易用矣周自平王東遷﨑嶇河洛其¶
後二十四世而赧始亡之漢自章和以降顛覆閹豎其¶
後百有餘載而獻始禪之何則周漢靈長如彼難拔近¶
<pb:KR4h0126_WYG_009-51b>¶
代脆促若此易崩非天時亦人事也聞大鴻荒者難為¶
慮因事者易為力曹馬規模懸乎前載茍有斯㑹實啓¶
英雄而況太宗為之驅除先顛其(闕/)本根既蹙枝葉遂¶
摧斯則始於人事也昔二代将亡殷辛夏癸相去數百¶
年間異世而後出宋則景和元徽首尾不能十載而降¶
虐過於二君斯則天之所棄篤于前王者也天意人事¶
其微如是雖欲勿霣其可得乎若乃拯厥塗炭蒙逆取¶
之辱者湯武之志也私鉏當路飾揖讓之名者近代之¶
<pb:KR4h0126_WYG_009-52a>¶
事也其應天從民道有優劣故宗廟社稷脩短異數不¶
然則何殊尤緬邈如斯之逺也夫山岳崩頹必有朽壊¶
之隙春秋迭代亦有去故之悲是以臨危亡而撫理運¶
未有不扼腕流連者也近古之弊化薄俗行乎宋氏之¶
成敗得失著乎行事從而言之載於篇矣繫敘其所以¶
創業垂統而懐其舊俗遺風逮於賢人君子英聲餘論¶
以附于兹子野曽祖宋中大夫西鄉侯以文帝之十二¶
年受詔撰元嘉起居注二十六年重被詔續成何承天¶
<pb:KR4h0126_WYG_009-52b>¶
宋書其年終于位書則未遑述作齊興後數十年宋之¶
新史既行於世也子野生乎泰始之季長於永明之年¶
家有舊書聞見又接是以不用浮淺因宋之新史為宋¶
略二十巻剪截繁文刪撮事要即其簡寡志以為名夫¶
黜惡章善臧否與奪則以先達格言不有私也豈以勒¶
成一家貽之好事盖司典之後而不忘焉¶
　　　司空安成康王行状¶
降七緯之禎靈五行之正性珪璋博達清明在躬學無¶
<pb:KR4h0126_WYG_009-53a>¶
常師希追風乎孔父幾神殆庶諒亞迹乎顔生悦禮敦¶
詩方昔人而有裕既明且哲體大雅而弗渝若乃慈明¶
外朗淑徳内潤夏侯玉樹之談衛玠璧人之目又授使¶
持節郢州刺史公四居方岳政刑克舉仁恕以懐君子¶
刑憲以肅小人莅煩以簡居難則易霈如時雨芬若蘭¶
蓀所去見思所居稱治遘疾薨竟陵之石梵時年四十¶
四皇上震天倫之悼庶僚懐人百之感詔贈司空常侍¶
王如故禮也自巴濮以東郾鄧以北方舟連騎赴者如¶
<pb:KR4h0126_WYG_009-53b>¶
雲昔王薨及葬仁禽有踐境之識羊祜云亡市人有罷¶
歸之慟若公恩結三楚亦異出一時公幼無擇言長無¶
擇行立功以庇物執徳以居宗重以道性虚閒居處沖¶
約終日清静如布素焉¶
　　　丹陽尹湘東王善政碑¶
皇上建顯號垂鴻名廣大配乎天地光華象乎日月長¶
駕逺撫横逸乎都外䇿鏡區域充塞乎無垠上冠九垓¶
旁濟八表制禮以告成功作樂以彰治定福應允臻祥¶
<pb:KR4h0126_WYG_009-54a>¶
慶符合六府孔修九官咸事於往嵗也有司奏以湘東¶
王為宣惠将軍丹陽尹既而下車為政振民育徳循名¶
責實舉無遺慮若夫據饋累起求賢如不及卑身折節¶
用人若由已玉帛旅于丘園辟書交乎塗路求餘論於¶
故府想遺風於舊哲延儒生於東閤命文學於後車重¶
門洞啟列筵廣置四民摠至獄訟殷集王兼而治之綽¶
有餘裕上𢎞其禮下悦其風虚往實歸人得所至由是¶
百吏仰成具僚斂袵千里之間有懐必亮躬親勸課賦¶
<pb:KR4h0126_WYG_009-54b>¶
政授時辨相物宜務盡地利由是仍嵗有秋餘糧栖畆¶
是以縉紳先生愀然相顧遂造象魏拜而陳之有詔報¶
曰纖芥之善春秋必書吏民歸美難用抑絶於是二三¶
君子歡得所奏乃擇工良匠追石名山撰徳選辭興事¶
篆刻俾萬代之下知斯文之在斯銘曰茫茫禹迹經啓¶
萬方平秩肇定曰若我皇并苞九域畫野分疆猗歟帝¶
子日就月将疏爵分品奄有瀟湘君王先啓既表南國¶
肇允神童翻飛上徳導達𤣥微優㳺翰墨行成師範文¶
<pb:KR4h0126_WYG_009-55a>¶
為麗則帝曰爾詣出康庶績勿替敬典大猷允廸我王¶
顯允洵美且麗夙夜乾乾有隆無替光賛大朝庇民濟¶
世京邑翼翼永承嘉惠¶
　　　劉虬碑¶
受川岳之英靈有清明之淑性淡乎若深泉之静皜乎¶
若寒霜之潔千仞不足議其髙萬頃不足儔其量在其¶
幼也孝敬淳深貫乎幽顯廬乎墓所而暴獸去之墟里¶
賴焉樵蘇無犯及其長也捧檄動容薄逰下邑甘露零¶
<pb:KR4h0126_WYG_009-55b>¶
於豐草蒲密致於時雍有以見賢人之行動天地感鬼¶
神疾乎影響如斯之美者矣夫聲名籍甚羣公側席鑿¶
室林臯面流傍隴咫尺荆衡表裏巫夢樹蕙滋蘭蕪沒¶
庭户平疇翠㶑千里極目信物外之神區幽居之勝境¶
昔許子将謂太丘道廣廣則不周仲舉性峻峻則少納¶
峻而納廣而周君於二陳折其中矣其所修孔氏之學¶
則儒者師之所明釋氏之教則浄行傳之所著文集則¶
辭人録之銘曰滔滔江漢實紀南國篤生居士髙明柔¶
<pb:KR4h0126_WYG_009-56a>¶
克峩峩其道巍巍其徳曰仁曰義惟民惟則築室臯壤¶
考槃郛郭坐卧山樊嘯歌林薄親致甘㫖躬餐上藥優¶
哉㳺哉且以行樂九丘八索百家羣史西河疑聖華隂¶
成市悠哉荆夢逖矣江濵輜軿結轍羔鴈成羣監觀令¶
範式如金玉君子徽猷誰其與屬疇咨故老遵揚實録¶
　　　喻虜檄文(普通七年北伐敇子野為喻魏文受/詔立成時並歎服髙祖目子野言曰)¶
　　　　(其形雖弱/其文甚壮)¶
天生蒸民樹之以君所以對越三才司牧黔首蠲其苛¶
<pb:KR4h0126_WYG_009-56b>¶
慝除其患難肇自䆳古以迄皇王經世字民咸由此作¶
朕撥亂反正君臨億兆休牛放馬載戢干戈思與一世¶
之民躋之仁夀之域昔者晉失其序天篤降喪而四夷¶
交侵小雅盡缺宋之初載實有武功秦晉之墟頻梟僣¶
偽末葉陵遲遂亡淮濟曠日長乆莫能克復朕爰初創¶
業思閑寧静保大定功未遑逺略而狡虜逰魂不式王¶
命朕謂其君是惡其民何罪矜此塗炭用寝兵革今戎¶
醜數亡自相吞噬重以亢旱彌年糓價騰踊丁壯死於¶
<pb:KR4h0126_WYG_009-57a>¶
軍旅婦女疲於轉輸虐政慘刑曽無懲改四方同集九¶
服齊契譬猶翻東海以注螢爝倒崑崙以壓螻蟻其身¶
糜爛豈假多力爾二周故老六輔大姓蒙恥俛首有自¶
来矣濯身明目今也其時昔由余入秦禮以卿佐日磾¶
降漢華貂七葉茍有其才豈無大位¶
　　謝舉(字言揚陳國陽夏/人厯遷尚書令)¶
　　　褚翔墓銘畧(翔字世舉淵曽孫大通中為北中/郎廬陵王長史卒官外兄謝舉為)¶
　　　　(作墓銘論者以/為擬得其人)¶
<pb:KR4h0126_WYG_009-57b>¶
𢎞治推華子嵩慙量酒歸月下風清琴上(梁/書)¶
　¶
　¶
　¶
　¶
　¶
　¶
　梁文紀巻九¶
